[
  {
    "Url": "https://www.idnes.cz/zpravy/revue/zajimavosti/siamska-dvojcata-abby-a-brittany-hensel-miminko-spekulace-manzel.A250902_082153_zajimavosti_potu",
    "Title": "Dvouhlavá siamská dvojčata vyfotili s miminkem. Tají, jestli je jejich",
    "Categories": [
      "siamská dvojčata",
      "Brittany Hensel",
      "Minnesota"
    ],
    "Comments": 42,
    "Images": 28,
    "Content": "Fotografové zachytili Abby a Brittany poblíž školy v Minnesotě, jak nesou dětskou autosedačku s miminkem. Siamská dvojčata tam pracují jako učitelky páté třídy. Miminko vybrala z autosedačky a vzala ho do školy. Fotografie získal deník The U.S. Sun.\nAbby a Brittany se ukázaly s miminkem na veřejnosti již na začátku srpna. Od té doby se spekuluje, že se staly matkou. Otcem by mohl být manžel Abby, veterán americké armády a registrovaný zdravotní bratr Josh Bowling. Sestry zatím veřejně nekomentovaly, zda je miminko jejich. Ani manžel Abby se k situaci zatím nevyjádřil.\nAbby a Brittany Henselovy s miminkem v Arden Hills v Minnesotě (15. srpna 2025)\nAbby si vzala Joshe Bowlinga v roce 2021, o sňatku se však lidé dozvěděli později. Zprávy o manželství se začaly psát až v březnu 2024, kdy server Today získal dokumenty potvrzující, že obřad proběhl. Dvojčata se pak s momenty ze svatby podělila také s fanoušky na sociálních sítích.\nJosh Bowling má z prvního manželství dceru Isabellu, pro kterou se Abby stala nevlastní maminkou.\nSestry jsou dicefalická parapagická dvojčata — mají dvě hlavy, ale sdílejí jedno tělo. Abby ovládá pravou paži a nohu, Brittany zase levou část těla.\nDvojčata poprvé vystoupila v talk show Oprah Winfreyové v roce 1996. Mají také vlastní reality show s názvem Abby & Brittany (2012), která sledovala jejich životní cestu — od dokončení vysoké školy, přes cestování po Evropě, až po začátek jejich současné učitelské kariéry.\n",
    "Date": "2025-09-02T11:30:00.0000000+02:00"
  },
  {
    "Url": "https://www.idnes.cz/zpravy/revue/modelky/miss-universe-cesko-michaela-tomanova-sexy-postava-prace.A250909_115936_missamodelky_zar",
    "Title": "Misska a vědkyně Michaela Tomanová předvedla sexy postavu v plavkách",
    "Categories": [
      "plavky",
      "Česká republika",
      "Thajsko",
      "1. lékařská fakulta Univerzity Karlovy"
    ],
    "Comments": 44,
    "Images": 29,
    "Content": "Blondýnka pak zamířila na brněnské přehlídky Styl a Kabo, kde zaujala především svou sexy postavou v plavkách. Nikdo by nehádal, že je 16 měsíců po porodu.\nNejvíce si ovšem Michaela Tomanová cení nafocení titulky pro prestižní světový módní časopis L’Officiel. „Tato nabídka mě velice potěšila, jelikož focení bylo naplánované na Ibize, kde rádi trávíme čas v létě s rodinou. Styling byl i tématicky laděn do bohostylu, který já opravdu ráda nosím,“ řekla.\nMichaela Tomanová\nMichaela Tomanová je nejen vítězkou soutěže Miss Universe Česko 2025 a na podzim pojede na světové finále do Thajska, ale je také doktorandkou na 1. lékařské fakultě Univerzity Karlovy. Věnuje se výzkumu metabolického zdraví u lidí žijících s HIV. \nZkušenosti z modelingu má z Čech i zahraničí. A čeho si váží nejvíce ve své kariéře v této oblasti? „V mé modelingové kariéře si nejvíce vážím účasti na pařížském Haute Couture Fashion Weeku, kde jsem otevírala přehlídky a šla i jedny svatební šaty. Těším se opět v lednu 2026 zpátky na pařížské molo,“ prozradila.\n",
    "Date": "2025-09-11T00:00:00.0000000+02:00"
  },
  {
    "Url": "https://www.idnes.cz/ekonomika/zahranicni/nemecko-se-pripravuje-na-valku-reviduje-narodni-zasoby-raviol.A250908_104010_eko-zahranicni_jadv",
    "Title": "Německo se připravuje na válku. Reviduje národní zásoby raviol",
    "Categories": [
      "Německo",
      "válka",
      "jídlo",
      "Washington Post",
      "Alois Rainer"
    ],
    "Comments": 22,
    "Images": 32,
    "Content": "Německý ministr zemědělství a výživy vyzývá k přehodnocení národních zásob tak, aby zahrnovaly více hotových jídel. Jeho plán je vytvořit národní rezervu hotových produktů, které lze konzumovat ihned po ohřátí, jako jsou například ravioly v konzervách anebo čočka v konzervách, píše americký web The Washington Post.\n„V současné době se nacházíme v bezpečnostní situaci, která nás všechny nutí k zamyšlení,“ řekl ministr Alois Rainer v podcastu Politico Berlin Playbook. „Pro mě je důležité, aby kromě dodávek vojenského vybavení hrála významnou roli také potravinová bezpečnost.“\nPo desetiletí se německé nouzové zásoby skládaly především z nezpracovaných základních potravin, jako jsou obiloviny anebo sušená čočka. Rainer si však myslí, že jejich příprava v krizové situaci by trvala příliš dlouho. \nJeho návrh by stál až 105 milionů dolarů (2,3 miliardy Kč) a spoléhal by na velké potravinové řetězce, které by zajišťovaly logistiku a skladování. Ministerstvo pro výživu a zemědělství na žádost o další komentář zatím nereagovalo.\nMinistr zdůraznil, že zásoby jsou potřebné nejen v případě války, ale také v případě jiných krizí, jako jsou přírodní katastrofy nebo jaderná havárie v elektrárně. Přesto je to právě hrozba ruského útoku na Evropu, která je pro politiky a německou veřejnost nejdůležitější. Myšlenka národní rezervy podtrhuje vážné nebezpečí, jemuž v současné době čelí evropská bezpečnost.\nOsmdesát let od druhé světové války zaujímalo Německo převážně pacifistický postoj. Nyní však hrozící riziko války a obava, že Spojené státy možná nepřispěchají na pomoc Evropě, vyvolává ve společnosti jeho zásadní přehodnocení. Největší pozornost se soustředí na zbrojení a vojenskou připravenost. Ale debata o raviolách poukazuje na to, jak válka ovlivňuje téměř všechny aspekty života.\n„Naše myšlení se změnilo, takže když mluvíte o obranyschopnosti, neměli byste brát v úvahu pouze vojenskou stránku,“ řekl Florian Weber, vedoucí operací v Technisches Hilfswerk, německé federální organizaci civilní ochrany, která koordinuje technickou pomoc při mimořádných událostech a katastrofách. „Jde také o ochranu obyvatelstva,“ řekl Weber. \n„Příklad války na Ukrajině ukazuje, že vojenské kapacity jsou sice velmi důležité, ale pro stát je také zásadní dát najevo, že civilní ochrana může obyvatelstvu i nadále poskytovat základní služby.“\nMyšlenka obnovení zásob potravin sklidila chválu, ale skeptici také varují před překážkami, od omezené trvanlivosti až po logistickou a finanční zátěž spojenou s pravidelným doplňováním zásob. Národní zásoby nejsou nic nového, v Německu existují od 60. let, ale často zůstávaly bez většího povšimnutí nebo nebyly doceněny. \nKdyž v roce 2016 tehdejší ministr vnitra Thomas de Maizière doporučil Němcům, aby si doma udržovali nouzové zásoby potravin a vody, sklidil vlnu výsměchu za to, že se přiklonil k mentalitě „prepperů“ spojované s americkými survivalisty nebo dalšími okrajovými skupinami. Kritici ho tehdy obvinili z šíření paniky po řadě teroristických útoků v Evropě.\nO něco později, po pandemii covidu, kdy jsou vzpomínky na nedostatek toaletního papíru anebo těstovin stále čerstvé, se k tomuto druhu doporučení přistupuje již jinak. Německá vláda v současné době vyzývá domácnosti, aby si vytvořily zásoby potravin alespoň na tři dny, ideálně však na deset dní, a také základní léky, svíčky, rádio na baterie a další nezbytné věci.\nZatímco Německo zvažuje přidání konzervovaných těstovin do svých nouzových zásob, evropští sousedé mají své vlastní priority. Ve Švýcarsku například návrh federální rady z roku 2019 na úplné zrušení povinných zásob kávy v zemi narazil na tak široký odpor, že od něj nakonec upustila. Norsko doporučuje mít po ruce jódové tablety na ochranu před radiací v případě jaderné havárie, stejně jako hrací karty a stolní hry na zkrácení času.\nPotraviny a další zásoby jsou však pouze částí problému. Na začátku léta nejvyšší německý úředník pro civilní ochranu prohlásil, že země musí urgentně rozšířit svou síť úkrytů. Z 2 000 bunkrů z období studené války jich zbývá pouze 579, které pojmou pouze 478 000 lidí, což je 0,5 procenta z 83,5 milionu obyvatel. Finsko naproti tomu udržuje asi 50 000 úkrytů, což stačí pro 85 procent z jeho 5,6 milionu obyvatel.\n„Dlouhou dobu v Německu panovalo všeobecné přesvědčení, že válka není scénář, na který se musíme připravovat,“ řekl letos v létě deníku Süddeutsche Zeitung Ralph Tiesler, šéf německého Federálního úřadu pro civilní ochranu a pomoc při katastrofách. „To se změnilo,“ říká. Jeho kancelář chce není přeměnit stanice metra, sklepy a podzemní garáže na úkryty, sdělil mluvčí deníku The Washington Post. Sestavuje se také digitální seznam úkrytů.\nÚřady nyní vyzývají občany, aby přispěli svou troškou do mlýna. „Pokud je to možné, vytvořte si zásoby, které vám vystačí na 10 dní,“ řekl Tiesler deníku Süddeutsche Zeitung. „I zásoby na minimálně 72 hodin jsou velmi užitečné,“ uzavřel podle amerického listu.\n",
    "Date": "2025-09-14T11:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/moderatorka-radio-kiss-bara-tluchorova-nador-na-mozku-zrak.A250913_160304_lidicky_zar",
    "Title": "Moderátorka Bára Tlučhořová kvůli nádoru přišla o zrak. Do rádia se už nevrátí",
    "Categories": [
      "Rakovina",
      "Bára Tlučhořová"
    ],
    "Comments": 42,
    "Images": 23,
    "Content": "„Tak ... slyšeli jsme proslov Romana Anděla a maminky Blanka o tom, jak je na tom naše stále mlaďounká a krásná Bára Tlučhořová. Co k tomu říct. Roman Anděl – klobouk dolů, muselo být neskutečně těžké o tomto a takto mluvit. Muselo a musí být nepředstavitelně těžké pro maminku Barunky, Blanku, toto slyšet a vlastně k tomuto svolit,“ stojí v příspěvku na fanouškovské stránce rádia.\nV létě 2018 moderátorka nepřišla do vysílání, jelikož ji v noci odvezla záchranka. Z ničeho nic dostala epileptický záchvat. Opakoval se i v nemocnici, kde ji v rámci vyšetření poslali i na magnetickou rezonanci. \nA post shared by Bára Tlučhořová (@baratluchorova)\nTam lékaři zjistili, že má v těsné blízkosti řečového centra velký nádor. Po operaci tehdy nezhoubného nádoru následovalo ozařování a chemoterapie. Na jaře 2022 se moderátorka dokonce stala matkou dvojčat.\nNádor se ovšem vrátil. Moderátorka je po třech operacích mozku, není na tom vůbec dobře a do rádia se už nikdy nevrátí. \n„Barunka potřebuje péči 24 hodin denně, bohužel z důvodu nádoru a všech okolností přišla o zrak. Prostě je to špatné,“ stojí v příspěvku na Facebooku.\n",
    "Date": "2025-09-13T16:03:00.0000000+02:00"
  },
  {
    "Url": "https://www.idnes.cz/sport/tenis/jakub-mensik-davis-cup-vyhra-postup-tiafoe.A250914_090414_tenis_ikuc",
    "Title": "Čtyři hodiny na kurtu? Jel jsem na výpary. Jak Menšík dokonal českou pohádku",
    "Categories": [
      "Jakub Menšík",
      "vypařování",
      "Davis Cup",
      "Česká republika",
      "Jiří Lehečka",
      "Taylor Fritz"
    ],
    "Comments": 0,
    "Images": 30,
    "Content": "Jeho radost byla ještě umocněná tím, co všechno mu sobota připravila.\nOd 14:15 floridského času do zhruba 19:20 společně s Tomášem Macháčem bojovali v deblu. Nehráli sice celých pět hodin v kuse, neboť utkání na více než dvě hodiny přerušilo nepříznivé počasí, ale pořád se museli udržovat v pohotovostním režimu.\nSamotný zápas trval zhruba dvě a tři čtvrtě hodiny a Češi nakonec proti americké dvojici Austin Krajicek, Rajeev Ram prohráli 6:7, 7:5, 4:6.\nPak měl Menšík přibližně tři hodiny volna, načež šel opět do akce. Ve 22:50 rozehrál rozhodující singl proti Francesi Tiafoeovi.\nTo vše ve velkém dusnu a vedru.\nProto není divu, že po úmorném dni líčil: „Ke konci jsem jel už jen na výpary a adrenalin.“\nAle když kolem půlnoci místního času při druhém mečbolu vypálil eso, čímž Čechy poslal na finálový turnaj, ještě v sobě vydoloval zbytky sil na oslavu s týmem. \n„Proběhlo mi hlavou asi všechno. Udělat pro Česko rozhodující bod a kvalifikovat se na finálový turnaj je skvělý pocit, který si asi budu pamatovat do konce života. Davis Cup je tak speciální, že jsem schopný ze sebe vymačkat maximum.“\nPříspěvek sdílený Davis Cup (@daviscup)\nCož v sobotu rozhodně předvedl. Tiafoea zdolal za hodinu a čtvrt a sečteno se čtyřhrou, celkem za sobotu odehrál čtyři hodiny.\n„Ze zápasu si toho moc nevybavuju. Šel jsem do toho a věděl jsem, že musím na kurtu nechat úplně všechno, aby se to povedlo. Za ty dva dny se udála spousta věcí a jsem moc rád, že jsme to zvládli jako tým i že jsem to zvládl já za sebe,“ ulevil si po vyčerpávajícím programu.\nProti Američanovi se mohl spoléhat na svou největší zbraň, kterou je kvalitní podání.\nDo dvorce trefil 81 procent prvních servisů, pomohl si také sedmi esy – při druhém mečbolu tím nejdůležitějším. Navíc soupeři povolil jediný brejk a sám proměnil čtyři brejkboly z jedenácti.\n„Musím ten rozhodující bod urvat za každou cenu,“ probíhalo mu hlavou.\n„Bylo to 2:2 a na obou prohraných bodech jsem měl ruku já,“ připomněl ztracenou čtyřhru a páteční duel s Taylorem Fritzem, na nějž nestačil 4:6 a 3:6. „Už jsem měl za sebou tři hodiny na kurtu ve čtyřhře, navíc po noci, kdy jsem spal jen šest hodin. V pátek jsem skončil o půlnoci, v sobotu ve dvě už jsem šel na debla a v jedenáct zase nastupoval na další singl.“\nA tak hodnotil: „To se asi může stát jen v Davis Cupu. Ale o to větší třešnička na dortu je, že se to povedlo.“\nNavíc před kotlem českých fanoušků, kteří v Delray Beach dokázali konkurovat těm domácím. „Klobouk dolů, děkuju jim za podporu, že nás hnali dopředu,“ usmíval se Menšík. „Atmosféra tady byla vážně skvělá, Američani umí udělat dobrou show.“\nStejně jako tenisté, kteří ze sebe skutečně vydali všechny síly. Menšík si moc neodpočinul ani po prohrané čtyřhře, jelikož čekal, jak dopadne jeho kolega Jiří Lehečka, který čelil Fritzovi.\nKdyby prohrál, Menšík už by na kurt nemusel.\n„Věděl jsem, že Jirka hraje velice těžký zápas. Byl ve mně adrenalin, nevěděl jsem, jestli budu hrát, nebo ne. Měli jsme kolem sebe skvělý realizační tým, který nás dával do kupy celý týden. A ta fyzická zdatnost, kterou jsem v posledním zápase předvedl, jde samozřejmě i za nimi.“\nA i Tomáš Berdych byl na své svěřence po velkém boji náležitě pyšný.\n„Mít ho jako kapitána je pro nás obrovská výhoda,“ hlásil Menšík. „Ví, kdy má a nemá mluvit, je vidět, jak hru vnímal on, když sám hrál. Na kurtu díky němu cítím klid a správnou energii, kterou potřebuju.“\nOba se navíc shodli i na závěrečných slovech. Češi na Floridě totiž nezažívali nejlepší podmínky, od Američanů necítili příliš komfortu. \n„Ale že jsme vyhráli, je úplně nejlepší odpověď.“\n",
    "Date": "2025-09-14T11:18:00.0000000+02:00"
  },
  {
    "Url": "https://www.idnes.cz/zpravy/revue/spolecnost/terezie-tomankova-ftv-prima-volby-2025-partie.A250910_102127_lidicky_zar",
    "Title": "Když neodpočívám, emoce se krotí špatně, přiznává Terezie Tománková",
    "Categories": [
      "emoce",
      "Terezie Tománková \u00A0",
      "sociální síť",
      "Texel"
    ],
    "Comments": 10,
    "Images": 31,
    "Content": "Prázdniny i léto jsou za námi, zažila jste v tomto období něco neobvyklého?Zažila jsem klid. To je u mě po většinu roku neobvyklé. Zažila jsem pár dní, kdy jsem vůbec nic nemusela, jen mohla. Zažila jsem mnoho dnů s rodinou. S dcerou, maminkou, sestrou, malými neteřemi. Uvařila jsem hodně dobrých marmelád z ovoce ze zahrady. A strávila krásné dny na nizozemském ostrově Texel. Bylo tam nádherně. Dny byly plné sluce, dlouhé, slunce zapadalo v půl jedenácté. Hodně jsme jezdili na kole. A viděli třeba velkou kolonii tuleňů na volném moři.\nVznikl i nějaký nový obraz?Vnikl. Jsou na něm medúzy. Kolem Texelu jich bylo plno. Jsou nádherné.\nVaše profese je hodně náročná, jak se vám daří pracovat s emocemi?Práce s emocemi je u mě téma samo pro sebe. A to nejen v návaznosti na práci. Jsem emotivní, citlivá, když neodpočívám, hlava mi jede na plno, emoce se krotí špatně. A pak je to hodně náročné pro všechny kolem mě. Jsem impulzivní. Ale pomáhá mi pohyb a fyzická práce.\nVáš pořad Partie se vysílá v neděli, v sobotu si děláte přípravu - kdy tedy máte „víkend“? A kde jste vzala čas na to napsat k tomu všemu knihu?Víkend mám v pondělí a úterý. Ale to už zároveň plánujeme další neděli. Muž je flexibilní, na víkendy si u nás nehrajeme. Dcera je dospělá, snažím se jí to ale vynahradit jinak. Teď měla dlouhé prázdniny, nastupuje na univerzitu až na konci září, tak jsme měly na sebe čas. A kniha? Ta vznikla nějak mezi tím vším. Bylo to tak odlišné od mé práce, běžných aktivit, že to byl i dílem odpočinek.\nJaké jsou vaše pocity bezprostředně poté, kdy nedělní Partie skončí, kamera se vypne a je po všem.Jsem vyšťavená. Moje pozornost vyčerpaná. Většinou jsem nespokojená, hlavou mi běží momenty a situace, které kriticky hodnotím sama k sobě. Znáte to, říkáte si, co jste mohli udělat lépe, jinak. Je to ale k ničemu. Po cestě domů se většinou uklidním, dostanu trochu odstup a pak se už snažím odpočívat.\nPrý používáte stále stejnou tužku, je to váš televizní rituál?Tužku vzal čas. Digitalizovala jsem a donutil mě k tomu Evropský parlament. Vysíláme tam každý měsíc velkou politickou debatu. Vytisknout ale pár papírů v této instituci byl vždycky nečekaně velký problém, moje kolegyně Lucie to nenáviděla a já taky. Nepřeháním. Tak jsem si po jednom takovém bruselském vysílání jela rovnou z letiště koupit tablet s tužkou. Rituálů mám ale spoustu, zvlášť před velkými debatami, na kterých hodně záleží. A nejedu v nich sama. Každý v tom týmu má něco, a ostatní to respektují.\nVáš razantní vstup do hádky mezi dvěma hosty Partie se stal hitem YouTube, má statisíce shlédnutí. Jak dalece vás a vaši práci ovlivňují sociální sítě?Negativně. Lidé mi na nich nadávají, vylévají si své frustrace. Politika je polarizující a sociální sítě to jen zesilují. Navíc máme za sebou roky s pandemií, válkou, inflací, problémy s energiemi. Na sociálních sítích se odehrává část hybridní války.\nMusíte mít obrovský přehled nejen o aktuálním politickém dění, ale znalosti z různých oborů obecně – jak se vzděláváte?Hodně čtu, zajímám se o všechno. Jsem ale klasický „news junkie“, tak mi to nevadí. Mám takové pravidlo: dobrý moderátor by měl vědět aspoň něco úplně o všem. Když se řekne jméno, pojem, událost, měl by se chytit. A toho se snažím držet. Ale vzdělávám se i klasicky. Stále se snažím učit jazyky a vloni jsem nastoupila na univerzitu CEVRO, kde studuji politologii. Ráda se učím.\nBlíží se volby a vy budete jednou z jejich hlavních moderátorských tváří FTV Prima. Co pro vás toto období znamená?Vrcholné období mé práce. Dostala jsem příležitost znovu po čtyřech letech moderovat a být u přípravy hlavních předvolebních debat. Jednu mám za sebou, velkou v Bruselu. A čekají mě další: velká debata s mladými politiky, to je u nás novinka, moc se těším, superdebata s lídry a dva velké duely s kandidáty na premiéra těsně před volbami. \nJak se chystám? Chystám se vlastně celou dobu, celé ty roky. Díky pravidelné přípravě a moderování Partie a dalších velkých debat sleduji politiku zblízka a hodně, znám politiky, jejich cíle, aktuální naladění i strategie. To je nejlepší příprava. Bez toho bych do tak náročné věci, jakou jsou předvolební vyhrocené velké debaty, nešla. Nikdy.\nVolby jste moderovala nesčetněkrát, jak sama sebe vnímáte v běhu času?Jako ženu na cestě, která se měnila. Cesta i žena. Začínala jsem jako reportérka, první sněmovní volby jsem trávila ve volební štábu ODS. Strana pod vedením Václava Klause skončila druhá, byl tam velký smutek a mě čekal nelehký rozhovor s předsedou poražené strany. To byla moje první zkušenost. Ani jsem si netroufala pomyslet, že by mohlo být něco víc. Pak ale přišly další štáby, já jsem byla tam, nebo už jako moderátorka živě ve zpravodajském studiu. A v roce 2021 jsem dostala příležitost dělat velké předvolební debaty. Cesta. Pro mě moc pěkná.\nTerezie Tománková s hosty v pořadu Partie\nZastavují vás lidé na ulici, komentují nějak vaše počínání na televizní obrazovce?Ano, a je to příjemné, milé. Opak sociálních sítí. Chtějí si povídat o normálních věcech, ujistit se, že jejich problémy a starosti jsou normální. Nebo se jen ptají, jaké je to být s politiky v debatě, jací jsou. A teď chtějí vědět, jak dopadnou volby. Tam ale všechny zklamu. To nevím. To teď neví nikdo.\nKdysi jste si prý sepsala svá přání - když se za nimi ohlédnete, co ještě zbývá nesplněné?Hodně jich zbývá. Je to také taková cesta. Některá přání se teď ještě ani plnit nemohou, chce to čas. V tom seznamu je také hodně cestovatelských přání, tam je brzdou moje časová vytíženost a do jisté míry i typ práce. To se ale časem také změní. Ale jedno z přání se začíná plnit teď. Moc jsem si přála, aby moje dcera měla jednoho dne práci, která ji bude bavit a naplňovat. Odmalinka chtěla být lékařkou, a právě teď začíná studovat medicínu na vysněné lékařské fakultě.\n",
    "Date": "2025-09-14T00:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/matous-ruml-herec-divadlo-kultura.A250828_144012_lidicky_varg",
    "Title": "Průmyslovka byla životní zkouška, líčí Matouš Ruml svou cestu k herectví",
    "Categories": [
      "Kultura",
      "Týdeník Chvilka pro tebe ",
      "divadlo",
      "Matouš Ruml",
      "představení"
    ],
    "Comments": 0,
    "Images": 30,
    "Content": "Do širokého povědomí se pak dostal díky sitcomu Comeback a přicházely další role, a nejen před kamerou. Z nejnovějších divadelních počinů jmenujme představení Forman na Letní scéně Musea Kampa a inscenaci Drazí rodiče, kterou nazkoušel s Divadlem Verze. Inscenaci můžeme zhlédnout na prknech Divadla v Celetné.\nNa divadelních prknech jste stál už jako šestiletý, pokud se nepletu. Pamatujete si na ten okamžik, kdy jste si řekl: „Budu dělat divadlo!“Pamatuju si spíš ten moment, kdy jsem si řekl, že herectví půjdu studovat. A to bylo hned, jakmile jsem se dozvěděl, že existuje herecká škola.\nPřipojte se ještě dnes a získejte:\n",
    "Date": "2025-09-13T17:00:00.0000000+02:00"
  },
  {
    "Url": "https://www.idnes.cz/volby/vyborny-spd-volby-stacilo-ano-havlicek.A250914_105242_domaci_svm",
    "Title": "Povládnou bolševici a proruská SPD, hrozí Výborný. Klidněte emoce, řekl Havlíček",
    "Categories": [
      "Marek Výborný",
      "SPD - Svoboda a přímá demokracie - Tomio Okamura",
      "emoce",
      "Karel Havlíček",
      "Tomio Okamura",
      "Polsko"
    ],
    "Comments": 0,
    "Images": 28,
    "Content": "„Máme zájem o ministerstvo průmyslu, abychom pro lidi zajistili levnější energie, levnější potraviny a provedli revizi pobytu Ukrajinců,“ uvedl Okamura v debatě na CNN Prima News.\nPodle něj SPD požaduje referendum o vystoupení z NATO právě proto, že by o tak zásadní věci rozhodli přímo občané. „Jsme jedna z mála zemí v Evropě, která nemá funkční zákon o referendech,“ zdůraznil.\nVýborný ale považuje tento postoj za populistický. „Může tu vládnout ANO s pravděpodobně stíhaným premiérem v čele, vedle nich bolševičtí Stačilo!, SPD, PRO a další, kteří nás chtějí vyvést z NATO a EU a otevřít prostor pro ruský vliv,“ varoval.\nNa jeho slova reagoval také místopředseda ANO Karel Havlíček: „Uklidněte emoce, pane Výborný, a pojďme věcně argumentovat.“\nV jedné věci se však politici shodli – všichni odsoudili ruský dronový útok na Polsko. „Útok jsme samozřejmě odsoudili, ale nepropadejme okamžitým emocím. Je potřeba vše řádně vyšetřit, tak jak k tomu přistupuje polská vláda,“ uvedl Havlíček.\nOkamura k tomu dodal, že je nutné především ukončit konflikt na Ukrajině. „Kvůli blízkosti války k podobným incidentům dochází. V rámci obrany Ukrajiny zřejmě došlo k radiovému navádění dronů, což vedlo k zásadnímu narušení vzdušného prostoru. To je špatně,“ řekl. Na to ho Výborný označil za „prokremelský hlas“.\n„Rusko testuje NATO. Není normální, aby dron zabloudil až do Polska. Rusko nerozumí ničemu jinému než síle a ekonomickým sankcím – a podle toho se musíme zařídit,“ zdůraznila Věra Kovářová z hnutí STAN. Připomněla, že na Polsko zamířily dvě desítky ruských dronů.\n",
    "Date": "2025-09-14T11:51:00.0000000+02:00"
  },
  {
    "Url": "https://www.idnes.cz/zpravy/revue/spolecnost/saskia-buresova-moderatorka-cteni-vazna-hudba-muz-roku.A250902_104818_lidicky_potu",
    "Title": "Osud míchá karty, ale my hrajeme, říká Saskia Burešová",
    "Categories": [
      "Saskia Burešová",
      "kniha",
      "Klasická hudba",
      "Amerika",
      "Karel Čapek",
      "Noah Gordon",
      "Ye (Kanye West)"
    ],
    "Comments": 9,
    "Images": 30,
    "Content": "Jak hodnotí vítěze Muže roku 2025 Saskia Burešová?Já jsem vždycky spokojená, i když tentokrát se přiznám, že můj favorit nevyhrál. Já fandila včelaři, ale to nevadí. On bude mít štěstí určitě ve svém oboru. Bylo to moc hezké jako každý rok.\nVy jste tady říkala krásný citát, který bychom si všichni mohli vzít k srdci. Ti, kteří lamentují nad svým životem, a to...Ano. Vy jste to zaregistroval? Osud míchá karty, ale my hrajeme! To je pravdivé, ne?\nVy jste toho důkazem. I když vám život rozdá, co vám rozdá, všechno se dá zvládnout s grácií.To je pravda. I když má člověk starosti, musí se umět nad tím povznést a nepřipouštět si je, pokud to jde.\nSaskia Burešová a její manžel Petr Obdržálek (2023)\nJsou osobnosti, které máte v Kalendáriu a chtěla byste je tam častěji, protože vás nepřestávají fascinovat?Je jich tolik, že bych je asi neuměla vyjmenovat. Jsem „čapkofil“, miluji Karla Čapka. Dnes je to zvlášť aktuální, když vidím, jak nás obklopuje umělá inteligence a jak on byl jasnozřivý. On to odhalil už dávno. A nejenom to, RUR roboty a tak dále, to je obdivuhodné.\nCo posloucháte? Víme, že jste zahrádkářkou, že ráda čtete…Vy mě máte úplně přečtenou! (smích)\nCo vás potěší, co máte na volné chvíle za vinylové desky, cédéčka nebo knihy?Já mám velice ráda vážnou hudbu. Samozřejmě vnímám a ráda poslouchám i tu moderní. Pokud jde o spisovatele, miluji Noaha Gordona. Mám snad všechny jeho knížky. Teď čtu Řeku bohů. V podstatě jsem náruživý čtenář, každý den před spaním čtu. To je velice dobrá záležitost, člověka to obohacuje po mnoha stránkách. Strašně mě mrzí, že dnes děti nečtou. Vůbec nečtou, koukají do mobilu a knížky jsou pro ně jsou tabu. To je špatné.\nVy jste ikona české popkultury. Kdo z ikon si podmanil vaše uši?Mám dost široký záběr. Teď bych nerada jmenovala konkrétně jednotlivce, ale mám ráda zpěváky s velkým hlasem. Miluji Pavarottiho, pokud jde o vážnou hudbu. To je můj velký oblíbenec.\nVím, že milujete i černošskou hudbu z Ameriky...Vy narážíte na můj pořad, který jsem dělala v rádiu. Kanye West. Já mám k tomu krásnou historku. Přišla jednou moje kamarádka, která má asi třicetiletého syna a ten říká: „Prosím tě, mami, řekni mi jednu věc. Ta Saskia, když poslouchám její relace, ona opravdu černochy tak žere?“ Já jsem se to snažila vždycky dělat trošku v nadsázce, to se asi líbilo.\nLíbilo, stoprocentně. Děkujeme moc za váš čas a těšíme se v neděli v 9:50 u Kalendária.Určitě nezapomeňte a šiřte to! (smích)\n",
    "Date": "2025-09-13T00:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/bruce-willis-emma-heming-diagnoza-demence-rozvod-nemoc-herec.A250910_174014_lidicky_potu",
    "Title": "Chtěla jsem se rozvést, přiznala manželka herce Bruce Willise trpícího demencí",
    "Categories": [
      "Afázie",
      "celebrita",
      "Celebrity",
      "Demence",
      "chování",
      "manželství",
      "Bruce Willis",
      "onemocnění"
    ],
    "Comments": 35,
    "Images": 33,
    "Content": "Frontotemporální demence (FTD) je neurodegenerativní onemocnění, které postihuje čelní a spánkové laloky mozku, a projevuje se změnami chování, osobnosti a poruchami řeči.\nBruce Willis s manželkou a dcerami v roce 2019\n„Bruce se najednou začal chovat jinak. Říkala jsem si, co se to sakra děje? Tohle není ten člověk, za kterého jsem se provdala. Něco je tady strašně špatně. A já prostě vůbec nemohla přijít na to, co to je,“ vzpomíná Emma Hemingová v rozhovoru pro magazín People na dobu, kdy se její manžel začal měnit.\nHemingová si v tu chvíli myslela, že už do ní Willis není zamilovaný nebo má milenku. Rodina však později zjistila, že za změnu osobnosti může vážné onemocnění. Lékaři herci diagnostikovali afázii (porucha, která vzniká v důsledku poškození oblastí mozku zodpovědných za řeč. Lidé s afázií mohou mít problémy s mluvením, čtením, psaním a porozuměním) a následně i frontotemporální demenci.\nModelka přiznala, že je pro ni velmi bolestivé vzpomínat na období jejich lásky předtím, než se začaly projevovat první příznaky hercova onemocnění. „Je pro mě teď hrozně těžké, vracet se jakkoliv k té době našeho života,“ prohlásila.\nAutorka knihy The Unexpected Journey: Finding Strength, Hope, and Yourself on the Caregiving Path (Nečekaná cesta: Nalezení síly, naděje a sebe sama na cestě péče) v rozhovoru také uvedla, že už dlouho před diagnózou cítila, že se něco děje. „Frontotemporální demence nekřičí, ale šeptá a vše se postupně pomalu zhoršovalo,“ popsala.\n„Někdy bylo a stále je velmi těžké rozlišit, kde končí Bruce a kde začíná jeho nemoc,“ vysvětlila Hemingová s tím, že její manžel začal koktat, což bylo jedním z příznaků onemocnění. Lékaři potvrdili diagnózu v listopadu roku 2022.\n„Naše rozhovory s Brucem už nebyly tak harmonické a vztah se začal měnit k horšímu. Bylo těžké pochopit, proč a co se vlastně přesně děje. Myslela jsem si, že dělám v našem manželství něco špatně, že už to kvůli mně zkrátka nefunguje,“ řekla. Jelikož neměla žádné vysvětlení pro to, proč si od ní její muž najednou dělá odstup a má velké problémy v komunikaci, byla velmi frustrovaná a pochybovala sama o sobě.\nModelka přiznala, že se neustále sama sebe ptala, proč už si s manželem nerozumí tak, jako dříve a v jednu chvíli uvažovala dokonce o rozvodu. „Pocítila jsem velkou úlevu, když jsem pochopila, že tohle není můj manžel, ale za vše může nemoc, která mu ovlivňuje mozek. Jakmile to slyšíte od lékaře, co se vlastně děje, vidíte všechno najednou úplně jinak. Po vzteku nebylo v tu chvíli ani památky. Je to hlavně obrovská bezmoc,“ vysvětlila.\nEmma Hemingová a hvězda filmu Smrtonosná past se vzali v roce 2009, mají spolu dvě dcery, třináctiletou Mabel a jedenáctiletou Evelyn. Bruce Willis má z předchozího manželství s herečkou Demi Moore (62) ještě dcery – Rumer Glenn (37), Scout LaRue (34) a Tallulah Belle (31).\n",
    "Date": "2025-09-13T09:00:00.0000000+02:00"
  },
  {
    "Url": "https://www.idnes.cz/brno/zpravy/slabe-tornado-hodonin-skody-zatopene-sklepy.A250914_111649_brno-zpravy_zdo",
    "Title": "U Hodonína se objevilo slabší tornádo. Škody však napáchal hlavně déšť",
    "Categories": [
      "Tornádo",
      "Zprávy z Hodonína a okolí",
      "Česká republika",
      "Hodonínsko"
    ],
    "Comments": 0,
    "Images": 25,
    "Content": "Bouřky v sobotu večer postupovaly Hodonínském a dále přes Moravu k severovýchodu. Podle meteorologů se tornádo vyskytlo zhruba u Hodonína a slovenské Skalice, hodnocení jeho intenzity zatím nemají. „Ročně se na území Česka vyskytne několik tornád,“ doplnili. Rozhraní Hodonínska a Břeclavska postihlo ničivé tornádo s fatálními důsledky na majetku i životech v červnu 2021.\n\uD83C\uDF2A️Včera ve večerních hodinách se vyskytlo u Hodonína a Skalice, na hranicích mezi ČR a Slovenskem pravděpodobně slabší tornádo. Zatím nemáme informace o případných škodách ani hodnocení intenzity.  Dovolujeme si jen připomenout, že na území ČR se ročně vyskytne několik tornád a https://t.co/xCHympggZi\nPři sobotních bouřích napršelo v úzkém pásu od Hodonína až na Ostravsko přes 50 milimetrů srážek, výjimečně přes 60, jinak byly srážkové úhrny za posledních 24 hodin na Moravě nejčastěji mezi deseti a 35 milimetry, vyplývá z informací na webu Českého hydrometeorologického ústavu.\n",
    "Date": "2025-09-14T11:16:00.0000000+02:00"
  },
  {
    "Url": "https://www.idnes.cz/zpravy/revue/vztahy-a-sex/brooks-naderova-carlos-alcaraz-jannik-sinner-randeni-vztah-tenis.A250911_085316_sex_nh",
    "Title": "Tenista Alcaraz randí se starší modelkou. Práskla to její sestra, je z něj paf",
    "Categories": [
      "Carlos Alcaraz",
      "tenista",
      "Brooks Nader",
      "Sports Illustrated",
      "US Open",
      "Jimmy Kimmel"
    ],
    "Comments": 24,
    "Images": 32,
    "Content": "Hvězda časopisu Sports Illustrated Brooks Naderová se nedávno rozešla s ruským tanečníkem Glebem Savčenkem (41), který ji údajně podváděl. Dramatický rozchod zdokumentovala ve své reality show S láskou sestry Naderovy.\nHned potom se ale vyrojily spekulace, že má nového přítele a je to tenista. V show Jimmyho Kimmela se Naderové zeptali, jestli je to Sinner, což popřela. Víc se k tomu ale nechtěla vyjadřovat.\nJejí sestra nyní v rozhovoru pro E! News prozradila, že randí se španělským tenisovým šampionem Carlosem Alcarazem a vše je ještě velmi čerstvé.\n„Ty fámy jsou pravdivé,“ řekla Grace Ann Naderová. „Randění je tak vágní pojem. Ale vím, že je to muž okamžiku,“ dodala o šestinásobném vítězi Grand Slamu, který získal svůj nejnovější titul na US Open v neděli 7. září.\nSama se s ním zatím ještě nepotkala, ale touží po tom. „Je tak roztomilý,“ rozplývala se sestra Naderové.\nAlcaraz loni říkal, že je pro něj vzhledem k neustálému cestování těžké najít přítelkyni. Žije stále s rodiči a bratry. „Když skončím turnaj, nezáleží na tom, jestli vyhraji, nebo ne, chci se jen dostat domů a být se svou rodinou. Žiji s mámou a tátou, starším bratrem a dvěma mladšími bratry. Pro ně nejsem žádná velká tenisová hvězda, jen normální chlap,“ řekl Alcaraz v rozhovoru pro deník The Sunday Time.\n",
    "Date": "2025-09-11T11:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/love-island-2025-zacina-srdicka-bojuji-o-dva-miliony-v-nove-vile-na-novem-ostrove.A250908_143840_lidicky_hrat",
    "Title": "Love Island 2025 začíná. „Srdíčka“ bojují o dva miliony v nové vile na novém ostrově",
    "Categories": [
      "Love Island",
      "Oneplay"
    ],
    "Comments": 8,
    "Images": 43,
    "Content": "První díl páté řady reality show Love Island startuje už dnes na placené platformě Oneplay, na TV Nova se objeví zítra ve 23:00. Po čtyřech sériích natáčených na Gran Canarii se soutěž letos přesouvá do luxusní vily na Tenerife. Ve scenérii sopečného ostrova čekají diváky dramata, zvraty, flirt i emoce. \nPořadem provede moderátorka Zorka Hejdová a komentáře přidá také Vašek Matějovský. „Koukám od první série a nepřestalo mě to bavit. Zorka mě tam extrémně baví a těším se i na Vaškovy hlášky,“ komentuje fanynka pořadu na sociálních sítích.\nZorka Hejdová jako moderátorka seznamovací show Love Island (2025)\nOd 8. září se nové epizody Love Islandu objevují na platformě Oneplay každý všední den, vždy s dvoudenním odstupem oproti natáčení. TV Nova první díl odvysílá 9. září ve 23:00. Víkendy budou tradičně patřit speciální epizodě Hotlist.\nStejně jako v minulých ročnících nechybí ani prémiový podcast Love Cast, který nabízí pohled do zákulisí. Mapuje především emoce soutěžících po jejich odchodu z vily a do diskuse zapojuje i přátele či rodinu. Moderování se ujali vítězové minulé řady Kristi a Trabo, doplní je herec Vincent Navrátil a účastník reality show Survivor Daniel Pavliš. Nové epizody vycházejí několikrát týdně na webu Nova.cz.\nLove Island Česko & Slovensko 2025\nSoutěžící, kterým se v pořadu říká srdíčka, letos netvoří tradiční desítku, ale rovnou jedenáctku. Mezi ženami je například studentka psychologie Adéla, zdravotní sestra Lenka, kosmetička Majda, asistentka na klinice estetické medicíny Patricie, studentka a baristka Michaela nebo fotomodelka Sára.\nProti nim stojí pětice mužů: kondiční trenér Dany, fitness trenér Daniel, profesionální hokejista Nicolas, kaskadér Tung a content creator Martin. V uzavřené vile se tato skupina pokusí najít lásku a vytvořit pevný vztah. Kromě romantiky jde ale i o hlavní výhru dva miliony korun. O napětí se postarají i nově příchozí soutěžící, tzv. bombshells. Ti mohou rozbouřit dění, zatímco ostatní z ostrova odcházejí – buď proto, že si nenašli partnera, nebo proto, že je vyřadí sami diváci prostřednictvím aplikace.\nDaniel, 21 let\n„Doufám, že najdu nějakou hezkou a roztomilou holčinu, co bude hodná,“ říká fitness trenér Daniel. Vedle práce studuje ekonomii. Je prý starostlivým a oddaným partnerem, který je připraven věnovat ženě veškerou svou pozornost. Jeho bývalou přítelkyní je Justýna Zedníková, vítězka soutěže Miss Česká republika 2023.\nMajda, 28 let\n„Já doufám, že najdu muže svých snů,“ svěřuje se Majda. Nemá prý ráda zbytečné drama, ale když se jí něco nelíbí, nebojí se to říct. Magdalena je rozvedená a do vily přichází s cílem vystoupit ze své komfortní zóny. \nPatricie, 23 let\n„Doufám, že najdu na vile spřízněnou duši,“ komentuje modelka a asistentka v klinice estetické medicíny Patricie. Má ráda sport, zábavu, dobrodružství a adrenalin. Proto se nebojí zkoušet nové věci, ať už jde o rande nebo životní výzvy. Patricie pochází z harmonické rodiny a sní o lásce, jakou vidí doma: stabilní, oddané a plné porozumění. \nNicolas, 28 let\n„Doufám, že na vile potkám matku svých dětí, ou jé,“ přeje si profesionální hokejista Nicolas. Kromě sportu miluje zábavu, večírky a Eda Sheerana. V hloubi duše je prý citlivý romantik, který touží po pravé lásce. V minulosti chodil s Marcelou z pořadu Ruža pro nevestu, se kterou se přátelí i po rozchodu. \nSára, 19 let\n„Doufám, že najdu lásku na první pohled,“ tvrdí barmanka a fotomodelka Sára. V soutěži krásy nedávno získala titul druhé vicemiss Euro Miss Roma 2025. Sára měla od dětství těžký život. Vyrůstala bez rodičů a vychoval ji bratr. Tyto zkušenosti ji postupně formovaly a udělaly z ní silnou a odolnou osobnost, která umí být ostrá a řekne, co si myslí bez obalu. \nMartin, 24 let\n„Já doufám, že najdu džunglérku, ať mám duoQ v Lolku,“ žertuje marketér Martin. (Pozn. red.: „Lolko“ je populární počítačová hra League of Legends, kde „duoQ“ znamená hrát ve dvojici s partnerem). Martin ve volném čase skládá electropopovou hudbu, miluje surfování, skateboarding a adrenalin všeobecně. Má prý slabost pro inteligentní, aktivní a energické ženy. Sní o partnerce, se kterou by mohl cestovat. \nAdéla, 23 let\n„Já doufám, že najdu to, co najít mám,“ říká studentka psychologie Adéla. Tvrdí o sobě, že je emotivní, impulzivní a někdy netrpělivá. Kombinace, která by ve vile mohla vyvolat nejednu jiskru. Do soutěží a vztahu vždy dává všechno. Měla jeden vážný vztah, který trval od základní školy.\nMichaela, 24 let\n„Já doufám, že na vile najdu svého buddyho,“ komentuje Michaela, studentka masové komunikace. Měří sice jen 160 cm, ale její charisma zaplní každou místnost. Do Love Islandu se přihlásila impulzivně, řídila se intuicí a věřila, že pořadu chybí osobnost a styl, které ona sama přináší. \nLenka, 23 let\n„Já doufám, že na vile najdu někoho, kdo mě bude milovat jako Nikos Kiku,“ přeje si zubní asistentka Lenka (pozn. red.: odkazuje na influencery Nikose a Kiku, kteří se nedávno zasnoubili během dovolené v Řecku). Lenka přiznává, že jí moc nejde být single, a když se zamiluje, je neuvěřitelně starostlivá a oddaná.\nTung, 31 let\n„Já doufám, že na vile najdu třeba nějaké nunčaky,“ odpovídá tajemný kaskadér Tung. Obdivuje Jackieho Chana a věří, že klíčem k úspěchu je tvrdá práce. Na Love Islandu hledá sportovní ženu, se kterou ho nebude spojovat jen společná chemie, ale také podobné tempo života. \nDany, 30 let\n„Doufám, že na vile najdu svou spřízněnou duši, kterou už déle hledám,“ touží model Dany, ale kromě toho pomáhá v rodinném podniku zabývajícím se terénními úpravami. Jeho velkým snem je otevřít si vlastní bistro. \nPo sedmiletém vážném vztahu je připraven znovu se zamilovat a věří, že na Love Islandu najde tu, se kterou vybuduje stabilní a láskyplný vztah. \nLetošní srdíčka se na dva měsíce nastěhují do vily, která oproti předchozím ročníkům nabízí více prostoru i komfortu. Čeká je větší bazén obklopený palmami, venkovní posilovna i klidová zóna určená k odpočinku. Centrem dění se stane ikonické ohniště, kde se bude rozhodovat o vztazích a osudech soutěžících. Uvnitř nechybí velká společná ložnice, útulný obývák ani skrytá zákoutí pro páry, které zatouží po chvíli soukromí.\nSoučástí je také prostorný make-up room a speciální prostor Hideaway, kde mohou srdíčka strávit společnou noc jako odměnu za silný vztah, ať už díky výhře v soutěži, nebo rozhodnutí diváků. Co se stane v Hideaway, to tam navždy zůstane.\n„Konečně ta vila troška vyzerá, predošlá sa so zahraničnými Love Islandmi nedala ani porovnať, veď to bolo na hanbu,“ hodnotí jedna z divaček na Instagramu.\nStejně jako v minulých ročnících mohou diváci rozhodovat o tom, kdo ve vile zůstane a kdo se s cestou za láskou bude muset rozloučit. Hlasování ovlivňuje nejen vyřazování jednotlivých soutěžících, ale i speciální úkoly nebo výhody pro vybrané páry.\nOficiální aplikaci Love Island Česko & Slovensko si lze zdarma stáhnout v Google Play i App Store. Právě prostřednictvím mobilů se tak fanoušci stávají součástí dění a jejich hlas dokáže zcela změnit osudy srdíček na Tenerife.\nFranšíza reality show Love Island, dnes vysílaná v celé řadě zemí světa, se zrodila ve Velké Británii.\nNa začátku do vily přichází prvních pět dívek, které čekají na muže. Pokud se jim nový příchozí zalíbí, mohou vystoupit vpřed a dát najevo svůj zájem. Muž si pak vybírá, zda se spáruje s některou z nich, nebo si vyhlédne jinou soutěžící. Dívky mohou předstoupit i tehdy, když už tvoří pár, což znamená, že ten, kdo zůstane bez partnerky, musí hledat novou.\nBěhem show soutěžící plní různé úkoly, zapojují se do her a čelí nejrůznějším výzvám. Do rozběhnutých vztahů pravidelně vstupují nově příchozí účastníci, již zmínění bombshells. Ti si hledají partnera mezi již spárovanými srdíčky, což ve vile vždy vyvolává silné emoce. Při „recouplingu“ si vybírají objekt svého zájmu, zatímco jejich protějšek rozhoduje, zda dá vztahu šanci, nebo zůstane věrný dosavadnímu partnerovi.\nSoutěž postupně opouštějí ti, kteří nedokážou s nikým vytvořit pár. V každé epizodě jsou vzájemné vztahy testovány. Tomu, kdo není spárovaný nebo je spárovaný jen účelově, hrozí, že bude muset vilu opustit. Důležité je získat si důvěru diváků, kteří rozhodují o vítězi. \nFinále přináší klíčový moment: oba členové vítězné dvojice dostanou obálku, z nichž jen jedna ukrývá finanční odměnu. Ten, kdo ji otevře, pak stojí před zásadním rozhodnutím: ponechat si výhru jen pro sebe, nebo zvolit lásku a rozdělit se s partnerem.\n",
    "Date": "2025-09-08T17:05:00.0000000+02:00"
  },
  {
    "Url": "https://www.idnes.cz/zpravy/zahranicni/nepal-karkiova-demonstrace.A250914_103543_zahranicni_jhr",
    "Title": "Při protestech v Nepálu zemřelo 72 lidí. Nová premiérka slibuje změny",
    "Categories": [
      "Nepál",
      "protest",
      "Demonstrace"
    ],
    "Comments": 0,
    "Images": 28,
    "Content": "Kárkíová složila přísahu v pátek. Prezident Rám Čandra Paudel rozpustil parlament a vyhlásil předčasné volby na 5. března příštího roku. Dnes premiérka Kárkíová řekla, že po předčasných volbách nechce pokračovat ve funkci. „V žádném případě tady nezůstaneme déle než šest měsíců,“ uvedla premiérka s tím, že moc předá novému parlamentu a vládě.\nDo ulic proti předchozí vládě vyšli do ulic především mladší lidé z takzvané generace Z. „Musíme pracovat v souladu s myšlením generace Z,“ uvedla Kárkíová, podle které její jméno vzešlo z ulice. Demonstranti podle premiérky požadují „konec korupce, dobrou vládu a hospodářskou rovnost“.\nProtivládní demonstrace v Nepálu byly zatím nejprudší od pádu monarchie v roce 2008. Při úterních protestech demonstranti zapálili některé budovy v areálu parlamentu a vlády, z věznic uprchlo na 12 500 vězňů. Demonstrace začaly v pondělí proti zákazu používání sociálních sítí, pak se ale rychle rozrostly.\n\n",
    "Date": "2025-09-14T11:47:00.0000000+02:00"
  },
  {
    "Url": "https://www.idnes.cz/sport/atletika/ms-v-atletice-2025-tokio-2-den-vysledky-zpravodajstvi.A250914_072743_atletika_ipet",
    "Title": "MS v atletice ONLINE: Štefela bojuje o postup, rozběhy čekají Vondrovou",
    "Categories": [
      "Atletika",
      "Jan Štefela",
      "Lada Vondrová",
      "Mistrovství světa v atletice",
      "zlatá medaile"
    ],
    "Comments": 0,
    "Images": 32,
    "Content": "Odpolední program druhého dne startují rozběhy mužské čtvrtky, tentokrát bez české účasti. Ve startovní listině chybí také olympijský šampion Quincy Hall, aktuální světová jednička Matthew Hudson-Smith se představí ve druhém rozběhu.\nSledujte v podrobné online reportáži.\nV 11:40 začíná kvalifikace výškařů, kde bude o postup do finále bojovat Jan Štefela. Čtyřiadvacetiletému Čechovi patří ve světovém žebříčku šesté místo a jeho osobní maximum 2,33 metru patří mezi šest nejlepších výkonů sezony.\nKrátce po dvanácté startuje boj o medaile mezi diskařkami. V kvalifikaci předvedla nejlepší výkon Sandra Elkasevičová, olympijská šampionka Valarie Allmanová postoupila ze třetí příčky, obhájkyně zlata z Budapešti Laulauga Tausagaová si zajistila postup pátým místem.\nPřed půl jednou jdou do akce čtvrtkařky. Ve čtvrtém rozběhu se představí Lada Vondrová, která by se svými nejlepšími výkony mohla pomýšlet na postup do semifinále.\nVe 13:20 se na dráhu dostaví sprinterky, které budou bojovat o finále stovky. Z rozběhů nezvládla postup Karolína Maňasová, naopak nechybí žádná z největších favoritek jako Julien Alfredová, Sha’Carri Richardsonová ani nestárnoucí Shelly-Ann Fraserová-Pryceová.\nDvacet minut před druhou začne v dálkařském sektoru boj o medaile mezi ženami. Suverénní výkon předvedla v kvalifikaci olympijská šampionka Tara Davisová-Woodhallová. Naopak současná světová jednička Malaika Mihamboová se vyřazovací částí protrápila a postoupila až z devátého místa.\nMezitím vystřídají sprinterky na oválu sprinteři. Ani mezi nimi nedošlo v rozběhům k žádnému překvapení. Obhájce zlata Noah Lyles, aktuální jednička žebříčku Kishane Thompson i třeba Marceli Jacobs, který si na tokijském stadionu doběhl pro olympijské zlato – zkrátka žádný z favoritů nebude v semifinále chybět.\nPo sprinterech se rozhoří boj o postup mezi mílařkami. Kromě obhájkyně Faith Kipyegonové a její největší vyzyvatelky Jessicy Hullové se pozornost fanoušků zaměří určitě i na Sophie O’Sullivanovou, která si výkonem v rozbězích posunula osobní maximum a postup do finále by pro ní byl životní úspěch.\nV půl třetí startuje finále běhu na 10 kilometrů mužů. Zlato z Budapešti nebude obhajovat Joshua Cheptegei, v potvrzení role světové jedničky naopak doufá Berihu Aregawi.\nNedělní program uzavřou finálové běhy na stovce. Nejprve si medaile rozdají ženy a na závěr večera muži.\n",
    "Date": "2025-09-14T11:26:00.0000000+02:00"
  },
  {
    "Url": "https://www.idnes.cz/kultura/film-televize/kdo-jsou-ucastnici-show-zradci-2-kdy-se-vysila.A250828_142041_filmvideo_wall",
    "Title": "Kdo jsou účastníci show Zrádci 2 a kdo první vypadnul",
    "Categories": [
      "televizní show",
      "Patrik Kincl",
      "Prima (televizní stanice)"
    ],
    "Comments": 0,
    "Images": 28,
    "Content": "Druhá řada populární detektivní reality show vycházející z pár let starého nizozemského konceptu De Verraders začala na streamovací platformě a také v kinech. Režisér Markus Krug sliboval dramatičtější a ještě temnější pořad. První díl mu dal za pravdu. \nHned v úvodní epizodě vypadla trojice nečekaných jmen. \nSoutěž opustili MMA zápasník Patrik Kincl, vítěz Survivoru Vláďa Čapek a majitelka prádelny Karolína. Konec prvních dvou mnohé diváky zaskočil – nešlo totiž o typické „první oběti“, které by byly neviditelné či bez vlivu. Naopak, Kincl a Čapek patřili k výraznějším postavám už od začátku. Diváci na sociálních sítích houfně doufají, že se ještě do hry v průběhu vrátí.\nJejich vypadnutí bylo výsledkem jak intrik a dedukcí ostatních hráčů, tak i nevyzpytatelnosti hry samotné. Zvlášť Patrik Kincl byl velmi zklamán – byl označen za zrádce, aniž by se jím skutečně stal. Diváci na sociálních sítích už spekulují, zda nešlo o strategickou chybu, která se zbytku hráčů vymstí.\nZrada, podezírání a předsudky rychle obsadily chodby hradu Křivoklát.\nÚčastníky detektivní hrou opět provází Vojta Kotek v roli záludného hradního pána. \nPremiérový díl druhé série Zrádců uvede Prima na svém hlavním kanále v neděli 14. září. Už předtím se k nim však dostanou uživatelé streamovací platformy Prima+, která první epizodu uvedla o týden dříve – v neděli 7. září.\nTajemnou atmosféru soutěže dokresluje hrad Křivoklát. | foto: FTV Prima\nStejně jako v první sérii se hry zúčastní 24 soutěžících, které tvoří mix známých tváří a zástupců z lidu. Většina účastníků se na špinavou hru plnou intrik a přetvářky důkladně připravovala. \nOsvědčený koncept založený na hře Městečko Palermo se od úspěšné první řady neliší – všichni účastníci každý herní den plní úkoly, čímž zvyšují celkovou výhru. Večer potom hlasují o vyloučení někoho ze svých řad, čímž se snaží odhalit zrádce mezi věrnými.\nKulatý stůl u kterého hráči hlasují o vyloučení některého ze soutěžících. | foto: FTV Prima\nZrádci se scházejí jen o pár hodin později pod rouškou tmy a každou noc rozhodují o vyloučení („zavraždění“) některého z věrných. Výhra ve výši několika set tisíc korun pak náleží poslednímu ze zrádců nebo všem věrným, pokud se jim podaří všechny zrádce odhalit.\nVítězkou první řady Zrádců se stala modelka Nicole Šáchová, kterou až do konce nikdo neodhalil. O výhru se kromě ní pokusil například policista, reportér, barman nebo hráčka pokeru.\nSoutěž si vysloužila chválu hlavně díky neotřelosti a odlišnosti od jiných známých pořadů a díky tomu, že sleduje psychologii postav. „Odolnost, davová psychóza, krizové jednání, stádní logika, řeč těla… To všechno a mnohem víc tam lze najít,“ glosovala ještě před finále první řady vedoucí kulturní rubriky Monika Zavřelová.\nSnímek z druhé řady Zrádců | foto: Prima\nV soutěži hraje stěžejní roli fabulace a přetvářka. „Podstatu vtlouká pořad soutěžícím i divákům do hlavy od první chvíle opakovaně: nikomu nevěřte, vaší taktikou je lest a zrada, zkrátka a dobře lžete, manipulujte, intrikujte ostošest,“ zdůraznila kritička Mirka Spáčilová.\n",
    "Date": "2025-09-08T15:44:00.0000000+02:00"
  },
  {
    "Url": "https://www.idnes.cz/zpravy/revue/spolecnost/inna-puhajkova-modelka-sport-zraneni-foceni-aktu-partner-adam.A250902_092515_lidicky_potu",
    "Title": "Focení aktů? Šla bych do toho, dokud to ještě jde, přiznává Inna Puhajková",
    "Categories": [
      "Inna Puhajková",
      "TV Nova",
      "Superstar"
    ],
    "Comments": 14,
    "Images": 30,
    "Content": "„Už je to zahojené, ruka je jako nová a funguje na sto procent,“ říká novácká sporťačka Inna Puhajková s tím, že se naštěstí zotavila bez následků. Akorát rameno má ještě trošku ztuhlé. „Chce to trošku víc strečinku a plavání, ale jinak už o tom zranění vůbec nevím.“\n„Celý život jsem měla štěstí, úrazy se mi vyhýbaly a teď za poslední rok a půl mě potkaly hned dva. Jeden při sportu a ten druhý jsem si způsobila při obyčejné chůzi. Scházela jsem ze schodů, dívala se do mobilu a šlápla do prázdna,“ vypráví.\nInna Puhajková v Brně (11. února 2023)\nV práci prý k jejím karambolům přistoupili s pochopením. „Berou to jako součást života. Zvlášť u sporťáků se s tím tak nějak počítá. To by člověk nemohl ani vyjít z domu, kdyby se pořád něčeho bál. První úraz se mi stal na schodech, po kterých běžně chodíme a druhý na kole, přitom moje jízda nebyla riskantní ani rychlá,“ říká. \nI jako handicapovaná dál vysílala, akorát si v případě úrazu na noze vypomohla barovou židličkou a když měla na ruce ortézu, snažily se kostymérky sladit s ní její oblečení.\nSport je aktivně i pasivně její vášni od dětství. A pořád objevuje něco nového. „Ráda bych si vyzkoušela golf, už spoustu let se k němu snažím dokopat. Ale je to časově tak náročná disciplína, že když mám konečně čas, jdu radši dělat to, co už umím,“ vypráví. \nAdam Janota a Inna Puhajková\nS přítelem by taky ráda lezla po stěnách. „On to miluje a už rok mluvíme o tom, že bych to taky zkusila. Většinou jsou překážkou moje dlouhé nehty. Takže se čeká na to, až je zkrátím nebo sundám,“ směje se.\nI když je milovnicí rychlé jízdy a adrenalinových sportů, s výškami má trochu problém. Ale vzdát to nechce. „Zkusím to na lezecké stěně a uvidíme, do jaké míry mi to vadit bude nebo nebude,“ říká.\nI když příští rok oslaví už čtyřicetiny, figuru má výstavní. Přesto jí dosud nikdo nenabídl focení aktů. „Ani nevím, jestli by něco takového na Nově prošlo. Záleží, jak by to bylo stylizované, který fotograf by snímky dělal. Ale já jsem tomu otevřená. Čím dřív tím líp, protože nevím, jak dlouho ještě budu takhle vypadat,“ směje se.\nInna Puhajková \nS Adamem Janotou, finalistou soutěže SuperStar 2021, byli na dovolené na Madeiře a kdyby nemuseli do práce, klidně by si pobyt o pár dní prodloužili, jak se jim tam líbilo. I když spolu randí už dva roky, vztah zatím nikam neposunuli. „Zásnuby, svatba ani dítě, nejsou na pořadu dne,“ říká Puhajková.\nPřitom je s Adamem, který je o osm let mladší, maximálně spokojená. „Je to atraktivní sympatický kluk. Má krásné zuby, je vysoký, hezky stavěný, má pěkné vlasy… Nikdy dřív jsem u kluků dlouhé vlasy nevyžadovala, ale u něj je to charakteristický rys. Chce se ostříhat a já mu to zakazuji,“ prozrazuje. „Hlavně je ale extrémně pozorný a galantní, což je v dnešní době opravdu vzácnost, gentlemani vymírají. A je mi oporou, strašně moc mi pomáhá, vychází ve všem vstříc.“\nSvoji kariéru na Nově sice zatím nekončí, ale ráda by se posunula dál. „Říká se, že v nejlepším se má přestat. A já jsem novým příležitostem otevřená. Už teď se snažím mít práci co nejpestřejší. Moderuji akce, občas mám nějaké spolupráce na sociálních sítích, dělám ambasadorku... A teď se rýsuje jeden nový projekt pro Oneplay. Týkal by se sportu, tak snad jsem to nezakřikla,“ uzavírá Inna, která má vystudovanou střední policejní školu.\n",
    "Date": "2025-09-09T00:00:00.0000000+02:00"
  },
  {
    "Url": "https://www.idnes.cz/wiki/ekonomika/oteviraci-doba-v-obchodech-v-dobe-svatku.K456717",
    "Title": "Otevírací doba v obchodech v době svátků",
    "Categories": [
      "Cyril a Metoděj",
      "Česká republika",
      "Evropská unie",
      "Jan Hus",
      "Jan Opletal",
      "Mikuláš Ferjenčík",
      "Mountfield",
      "nákupní centrum",
      "obchodní dům",
      "obchodník",
      "ODS",
      "PCR test",
      "Penny Market",
      "Petr Fiala",
      "Piráti",
      "Ruth Tachezy",
      "sauna",
      "státní svátek",
      "Školní rok",
      "Úsvit - Národní koalice"
    ],
    "Comments": 0,
    "Images": 31,
    "Content": "Zákon, který přinutil větší obchodníky stáhnout výlohy o sedmi státních svátcích, platí od července 2016. O změnu se pokusila skupinka senátorů. Jejich návrh však Ústavní soud v březnu 2019 zamítl.\nDodržování zákona kontroluje Česká obchodní inspekce (ČOI), která v minulosti ve zlomku případů udělovala pokuty. \nOdbory si dlouhodobě přejí zákaz prodeje rozšířit na všechny státní svátky.\n",
    "Date": "2025-02-25T11:58:00.0000000+01:00"
  },
  {
    "Url": "https://www.idnes.cz/zpravy/revue/spolecnost/drakula-divadelni-predstaveni-varovani-krev-londynske-divadlo.A250908_102424_lidicky_potu",
    "Title": "To už je moc, čílí se diváci. Divadlo upozorňuje, že v Drákulovi se objeví krev",
    "Categories": [
      "divadlo",
      "Morgan Lloyd",
      "William Shakespeare",
      "Brian Blessed",
      "Christopher Lee"
    ],
    "Comments": 0,
    "Images": 28,
    "Content": "Adaptace románu Brama Stokera od režisérky Morgan Lloyd Malcolmové podle divadla může návštěvníky rozrušit. Fanoušci podobného žánru ale namítají, že právě to je účel hororových her.\nUpozornění divadla kromě krve zahrnuje scény s genderově podmíněným násilím, náznaky sexuálního útoku, smrtí dětí i ztrátou blízkých. V seznamu upozornění nechybí ani únos, použití zbraní nebo zmínky o oběšení. Návštěvníci dokonce dostávají kontakty na krizové linky, pokud by je představení příliš rozrušilo.\nPlakát k představení Dracula v londýnském Lyric Hammersmith Theatre (2025)\nLyric Theatre zdůrazňuje, že cílem je citlivě připravit diváky na představení. To je přístupné pouze návštěvníkům starším 13 let.\nKritici ale namítají, že podobné výjevy k hororu jednoduše patří. „To je přece Shakespeare, největší dramatik na světě,“ rozčiloval se herec Brian Blessed v souvislosti s podobným upozorněním na Hamletovi v londýnském National Theatre. Divadelní šéfové podle něj divákům ubírají možnost zažít hru tak, jak byla napsána.\nDrákulův příběh vyšel poprvé už v roce 1897 a stal se základem celého žánru upírské fikce. Jeho nejslavnější filmovou podobu vtiskl Christopher Lee, který v 60. letech zosobnil hraběte ve filmu Dracula Has Risen From The Grave.\n",
    "Date": "2025-09-14T10:11:00.0000000+02:00"
  },
  {
    "Url": "https://www.idnes.cz/zpravy/revue/spolecnost/linda-finkova-rozhovor-zpevacka-pedagog-vip-spolecnost.A250822_151212_lidicky_bib",
    "Title": "Mám v plánu být zdravá a co nejdéle na světě, říká Linda Finková",
    "Categories": [
      "Linda Finková",
      "peníze",
      "Léto",
      "rodina",
      "Itálie"
    ],
    "Comments": 0,
    "Images": 37,
    "Content": "Jaké bylo vaše léto?Užila jsem si ho, ale pracovala jsem. Pravdou je, že to bylo fajn, protože jsem neučila o prázdninách na škole. To pro mě totiž jinak znamená, že minimálně tři nebo čtyři dny v týdnu bývám do odpoledne zavřená v baráku. A to jsem v létě nebyla. Přes den jsem si užívala sluníčka a až odpoledne jsem se sebrala a jela jsem hrát. \nRáda cestujete s rodinou. Podařilo se vám i letos rodinku vytáhnout, když už se dcera loni v létě vdala?Jeli jsme celá rodina do Itálie. Byl tam můj chlap, moje děti a manžel Viktorky a ještě jsme spolu vzali maminku mého Milana, které bude devadesát let. \nPřed lety jste říkala, že nechápete, jak mohou lidé jet na dovolenou bez dětí, protože vy si to užíváte. Bylo tomu tak opravdu vždy?Já jsem bez nich nikdy na dovolenou nejela. (smích) Když mnohdy vidím, že někdo jede někam bez dětí a mnohdy i těch malinkých, tak tomu nerozumím. Já jsem vždy chtěla být se svými dětmi i na té dovolené a všechno jim ukázat. Bylo by mi líto, že by ty krásné věci jako já neviděly. Samozřejmě je to každého věc, ale mně se to nelíbí. (smích)\nJe krásné, že se vám podařilo tradici dodržet i nyní, kdy už dcera vylétla z hnízda. Oslavili jste nějak společně první výročí jejich sňatku?Zrovna jsme právě byli v té Itálii, když jim to na výročí vyšlo. Oni samozřejmě pak šli sami na večeři, to jsme jim nechali soukromí. (smích) Nepojali jsme to jako rodinnou společnou oslavu. \nJednou jste zmínila, že jste chtěla dětem ukázat, jak je krásně na světě. Podařilo se?Syn Mates hodně jako puberťák odolává. (smích) Když jedeme v autě, tak ho upozorňuji, co je kde krásného po cestě a on většinou ani nezvedne hlavu od telefonu a myslí si své. (smích) Ale celkově myslím, že se mi to podařilo. Snažím se. \nNelezete si pak už na nervy?My jsme spolu stále. Jsme na sebe zvyklí. Objevujeme rádi nová místa v zahraničí i po Čechách, kde to milujeme a uvědomujeme si, jak je tu krásně. Ale až budu stará a v důchodu, tak budu vyrážet v zimě do tepla, abych se ohřála, když u nás bude zima. (smích)\nZmiňujete důchod. Je vám sedmapadesát, takže to za pár let přijde. Na co se v tom období těšíte nejvíc kromě cestování za teplem?Tak já doufám, že už budu babička a těším se na to. Budu hlídací babička samozřejmě, protože děti miluji. Už jsem udělala pro jistotu i zamykací bazén, protože to mě děsí hodně, že by se mohla stát nějaká nehoda. Moc se těším, až mi moje děti doma vyklopí svoje děti a já budu hlídat. Zrovna včera jsem hlídala holčičku syna mého partnera Milana. Řádily jsme v bazénu a bylo to úžasné.\nRichard Genzer, Linda Finková a jejich dcera Viktorie (Praha, 15. listopadu 2021)\nTakže už vlastně tak trochu babička jste.Ona už mi babičko i říká. (smích) Ale já jí vždy vysvětluji, že babička nejsem. Nevadí mi, že mi tak říká, jen vysvětluji, že pravá babička nejsem. (smích)\nPracujete mimo jiné i jako pedagog. Působíte velmi mile, umíte být i drsná na studenty, pokud je to třeba?Já jsem laskavý pedagog, ale když se mi něco nelíbí, tak to řeknu. Trvám si na svém. Hodně vysvětluji a říkám jim, proč si myslím, že by to mělo být jinak. Dělám to tak, že mu předvedu, jak to vypadá, když zpívá on. Jakmile to zvládnu zparodovat, tak to hned pochopí. (smích) \nKdyž slyšíte, jak nějaký váš student vystupuje, dojme vás to?Mám z toho velkou radost. Vím, že některé ženy v mém věku často na své studentky i žárlí. Jak jsou krásné, jde jim to, mají větší prsa. (smích) Ale já jsem nadšená, že to ty děti baví. Já jsem vlastně zpěvačkou být ani nechtěla. Měla jsem vysněné, že se stanu doktorkou. Ale moji rodiče jsou muzikanti, tak nakonec i já zpívám. A teď jsem samozřejmě moc ráda za to, že dělám v životě povolání, které mě baví a dostávám za to peníze. Navíc nedělám povolání, kdy by na mě byla tíha zodpovědnosti, jako by tomu bylo v případě profese lékařky. Kdybych byla chirurg a řízla vedle, bylo by to horší. (smích)\nLinda Finková\nJak vy vnímáte nějakou kritiku na svou osobu?To se mi děje stále. Na Facebooku mi lidé rádi píší, že neslyším, zpívám blbě, falešně, že jsem protekční dítě a jsem hnusná a stará. Ale to je takový kolorit všedních dní, který mi vůbec nevadí. Já jsem celkově se životem spokojená, tak mě něco takového nerozhodí. Sama bych jen tak někomu nic takového neřekla. A už vůbec ne na internetu. Já říkám, že jsem stará, krasava už také nejsem. (smích) Ale nezpívám falešně a vím to. Chodím zpívat do studia a nahrávat za peníze, takže falešně fakt nezpívám. Já si říkám, že by se lidé měli starat hlavně sami o sebe a nic takového nepsat. Jinak tedy kritice se zasměji a otevřu si Prosecco. (smích)\nVnímáte zpěv jako to, co se vám v životě nejvíc povedlo?Já jako největší životní úspěch vnímám, že mám dvě úžasné a zdravé děti. A neúspěch je, že nemám tři. Já jsem chtěla mít ještě třetí dítě. Ale to se mi nepovedlo, protože už s Geňou nejsme a nechtěla jsem, aby třetí dítě mělo jiného tatínka. Zkrátka jsou děti pro mě to nejdůležitější. Kdybych přišla o práci, tak se nehroutím. (smích) Ale abych nebyla úplně infantilní, tak v mém povolání mě moc těší, že jsem se nikdy nikam necpala a všechno mi vycházelo. Práce mi přicházela přirozeně. Bála jsem se někdy, jestli zvládnu být bez zaměstnání, jestli to ustojím. Ale měla jsem štěstí. A čím jsem starší, tím mám víc práce a moc mě to těší. Je mi sedmapadesát, nezastavím se a je to supr. \nCo podle vás v tom úspěchu tkví?Nedělám s někým, kdo by prudil. Mám okolo sebe kolektiv moc prima lidí. Vycházíme spolu. Teď jezdíme hlavně Draculy po hradech a zámcích a tam jsme parta lidí, co se mají moc rádi. Několik hodin jsme spolu v autobuse, pak několik hodin na jevišti, pak cesta zpět nebo pobyt na hotelu a mnohdy v jednom pokoji. Když máte mezi sebou někoho, kdo ten kolektiv štve, tak to nedělá dobrotu. Myslím, že se hodně přihlíží na to, jaký člověk je. Jestli je v pohodě. Dnes už si i mladí lidé dávají podle některých výzkumů pozor na to, jakou práci vezmou. Nejdou jen za penězi, ale jdou tam, kde je jim dobře. I moje dcera Viki dělá práci se skvělými lidmi, která ji baví a neřeší, že nevydělává balíky peněz, protože jí tam je dobře. \nLinda Finková, její dcera Viktorie a syn Matyáš (1. června 2015)\nCo je pro vás po pracovní stránce nejdůležitější?Když jsem byla mladá tak jsem si říkala, že jednou vyprodám Lucernu. Myslela jsem, že to je to nej. Ale o tom ten život a úspěch není a teď už to vím. Aktuálně máme asi deset milionů lidí, tři sta tisíc herců a čtyři sta tisíc zpěváků a kapel. Lucka Bílá je jen jedna. (smích) Ale já říkám, že kdybych jela všechno na plné koule, neměla bych ty dvě úžasné děti a nemohla bych žehlit a zašívat si sama ponožky. Vyhovuje mi to tak, jak to je. Já jsem vždycky chtěla mít normální život. Takže jsme opět u toho, že nejdůležitější je rodina.\nTakže by se dalo říct, že se ráda vrhnete na domácí práce?Jsem ten typ, ano. Teď mi jen paní pomohla a asi dvě hodiny mi žehlila a umyla nějaká okna, protože jsem nestíhala, ale jinak si to moc ráda dělám sama. Od dob covidu jsem opravdu neměla nikoho, kdo by mi to chodil domů dělat. A předtím to bylo opravdu jen výjimečně. \nCo vy a zahrádka?Jsem velká pěstitelka. Mám černá rajčata, to je skvost. Mám i nízké žluté, nízké červené v truhlících a mám dokonce i divoká rajčata. Jsou malinká jako rybíz a vynikající. Okurky a papriky nám bohužel zničila plíseň, letos to bylo všude. Musela bych to jedině nastříkat, ale to by pak nebylo bio. Zahrádka je někdy alchymie, stačí jeden den mrazík a člověk může začínat od nuly. \nLinda Finková\nCo v nejbližší době plánujete?Musím ustát září a říjen, kdy je práce opravdu hodně a nemám moc času na odpočinek. A pak abych se už pomalu chystala na Vánoce. (smích) Ale k těm plánům. Já mám v plánu být hlavně zdravá a být co nejdéle na světě, abych tu mohla být pro svoje děti a jejich děti. Mně se na tom našem světě totiž moc líbí. Já jsem i ty děti měla, abych jim ukázala, jak krásné to tu máme. Ne abych rozdala geny. Na to kašlu. (smích) \nJak zpětně vnímáte výchovu a starost o děti celkově?Není to vždy jednoduché. Ale mít děti je prostě krásná věc. Samozřejmě to přináší i starosti a mnohdy se dva lidé právě i kvůli tomu rozejdou, protože toho je na ně moc, jsou málo spolu, nemají hlídání. Musí nést tu tíhu a neunesou ji. Člověka to vyčerpá, ale má to tolik kladů. Já svoje děti miluji, jsou pro mě vším.\nPociťujete nějaké rozdíly jako pedagožka v dnešní době? Je přístup studentů jiný než před lety?Já bych řekla, že dnes to mají jednodušší. Mají základy všeho na internetu. Dříve se jen hrálo z not a k ruce byl korepetitor. A dřív za socialismu děti navíc slýchaly z hudby minimum a dnes mají obrovský rozhled a přístup ke všemu. Mají z čeho vybírat. Mají i nespočet názorných příkladů, jak správně vůbec mají zpívat. Skoro bych řekla, že mají dnes studenti výhodu. Mají větší šanci, že jejich talent třeba někdo objeví. Ale zároveň je tolik všeho, že i hrozí, že se ten jejích talent ztratí, přehlédne. Doba je strašně rychlá, musí se přizpůsobit. \n",
    "Date": "2025-09-14T00:00:00.0000000+02:00"
  },
  {
    "Url": "https://www.idnes.cz/volby/spd-ano-pirati-starostove-pruzkum.A250914_091123_volby_svm",
    "Title": "Volby by vyhrálo ANO, Piráti dohnali Starosty, SPD je třetí",
    "Categories": [
      "SPD - Svoboda a přímá demokracie - Tomio Okamura",
      "Hnutí ANO",
      "Piráti - Česká pirátská strana",
      "průzkum",
      "STEM",
      "Koalice SPOLU"
    ],
    "Comments": 99,
    "Images": 27,
    "Content": "Podle nového průzkumu STEM pro CNN Prima News se potvrzuje dominance hnutí ANO, které si drží podporu dlouhodobě nad hranicí 30 procentních bodů. Koalice SPOLU by skončila druhá a podle analytiků zatím ani při jediném letošním průzkumu neměla dostatek hlasů pro sestavení vlády.\nSouboj o třetí příčku si drží už delší dobu SPD, které jde do říjnových voleb společně s Trikolorou, Svobodnými a PRO, získalo 12,5 procenta hlasů.\nHned za SPD jsou Piráti, kandidující se Zelenými, kteří získali rovných deset procent. Stejně jako hnutí STAN. Podle analytiků ale dochází k tomu, že Piráti Starosty dorovnali a nyní se drží na vyšší příčce než jejich bývalý koaliční partner.\nDo Sněmovny by se dostalo ještě uskupení Stačilo!, které získalo 7,4 % a Motoristé, kteří by získali 6 procent a překročili by tak pětiprocentní hranici nutnou ke vstupu do Sněmovny.\n",
    "Date": "2025-09-14T11:13:00.0000000+02:00"
  },
  {
    "Url": "https://www.idnes.cz/zpravy/revue/modni-policie/margot-robbie-sexy-saty-dakota-johnson-salma-hayek-postava.A250912_101600_modni-policie_potu",
    "Title": "Hayekové bujné vnady, Johnsonová v krajce. Sexy postavu ukázala i Robbie",
    "Categories": [
      "Salma Hayeková",
      "Dakota Johnsonová",
      "Margot Robbie",
      "herec",
      "oblečení",
      "krajka",
      "Londýn"
    ],
    "Comments": 17,
    "Images": 29,
    "Content": "Australská herečka Margot Robbie necelý rok po porodu předvedla svou perfektní postavu v Londýně na premiéře filmu Velká odvážná nádherná cesta, kde nechyběl ani její herecký kolega ze snímku Colin Farrell.\nHerečka zazářila v odvážných průsvitných šatech z kolekce Armani Privé SS25, které byly zdobené křišťály a flitry. Dlouhá róba s odhalenými zády zvýraznila její postavu a odhalila titěrná tanga. Model v oblasti dekoltu zahaloval jen to nejnutnější. Hvězda filmu Barbie měla vlasy vyčesané do vysokého drdolu a outfit doplnila diamantovými náušnicemi. \nMargot Robbie v Londýně na premiéře filmu Velká odvážná nádherná cesta (11. září 2025)\nAmerická herečka Dakota Johnsonová se zase předvedla v krajkových šatech na charitativní večeři na newyorském Fashion Weeku. Dcera Melanie Griffithové (68) a Dona Johnsona (75) dorazila v průsvitném černém modelu, pod který si vzala saténovou podprsenku a černá tanga.\nRodačka z Texasu měla vlasy stažené do drdolu. Vizáž doplnila černými stíny, které zvýraznily její modré oči. \nSalma Hayeková v New Yorku na charitativní večeři na Fashion Weeku (11. září 2025)\nNa charitativní akci Kering Caring for Women, která pomáhá získávat finanční prostředky pro organizace bojující proti genderovému násilí a podporující oběti a jejich rodiny dorazila také Salma Hayeková. Mexicko-americkou herečku doprovázel manžel, francouzský podnikatel Francois-Henri Pinault (63).\nHayeková zvolila černé šaty bez ramínek s hlubokým výstřihem, které obepínaly její postavu. Vynikl tak její vosí pas a bujný dekolt. Vlasy si upravila do elegantního polovičního drdolu a přidala třpytivé náušnice. V ruce nesla malou černou kabelku. Líčení zvolila výrazné, s kouřovými očními stíny.\n",
    "Date": "2025-09-12T13:01:00.0000000+02:00"
  },
  {
    "Url": "https://www.idnes.cz/magaziny/koktejl/uz-jsem-nic-tocit-nechtel-priznal-svatopluk-skopal-nazor-zmenil-kvuli-serialu-na-nove.A250912_102207_koktejl_skr",
    "Title": "Už jsem nic točit nechtěl, přiznal Svatopluk Skopal. Názor změnil kvůli seriálu na Nově",
    "Categories": [
      "Svatopluk Skopal",
      "TV Nova",
      "David Matásek"
    ],
    "Comments": 6,
    "Images": 26,
    "Content": "„Ta postava mi mluví z duše. Je paličatá, trochu mrzutá, ale zároveň citlivá. A hlavně – má za sebou pár operací a kulhá, stejně jako já,“ říká Skopal o postavě dědy Nekudy, otce jednoho z hrdinů seriálu Bratři a sestry v podání Davida Matáska.\nPřesvědčilo ho i to, že mu postava sedla lidsky. „Už bych do ničeho nešel, co se píše za pochodu. Potřebuju znát osud své postavy, její vztahy a motivace. Asi jsem v tomhle trochu stará škola, ale to mi nevadí,“ přiznává Skopal. Stejný přístup měl i u seriálu Vyprávěj, kde mu autoři poslali kompletní první řadu, než vůbec kývl.\nStejný zásadový přístup má i v osobním životě. „Nemám mobil. Vědomě jsem se rozhodl, že do toho vlaku nenastoupím. A víte co? Ono to jde,“ popsal před pár lety. \nBez mobilu natočil velké seriály České televize Vyprávěj a První republika. „Samozřejmě se z produkce ptají, jak se mnou budou komunikovat. Odpovídám, že jednoduše. Doma mám telefonní záznamník, večer to zmáčknu. Kdo tam co namluvil, toho obvolám a mám vyřešeno. Víc nepotřebuji,“ vysvětlil v týdeníku Téma.\nRole dědy Nekudy tak pro Skopala znamená malý návrat. Seriál Bratři a sestry, který běží každé úterý a čtvrtek na TV Nova, sleduje spletité osudy rozvětvené rodiny, kde se může ukázat, že sourozenců máte víc, než jste si mysleli. \nMirka Spáčilová mu dala celých 40 procent. „Detektivka pátrající, kdo s kým se před lety vyspal, má podobu prefabrikátu, u nějž část národa vydrží, jen aby odhalila záhadnou úlohu bonvivána v podání Pavla Kříže,“ píše v recenzi. \n",
    "Date": "2025-09-12T11:38:00.0000000+02:00"
  },
  {
    "Url": "https://www.idnes.cz/zpravy/revue/spolecnost/daniela-spinar-reziserka-trans-zena-pohlavi-kniha-operace.A250902_868029_lidicky_krd",
    "Title": "Ženy s penisem dost mužů přitahují. Ale ve společnosti je to tabu, říká Daniela Špinar",
    "Categories": [
      "divadelní režisér",
      "kniha",
      "trans žena",
      "Týdeník Téma",
      "Životní styl",
      "Penis",
      "Daniela Špinar",
      "Národní divadlo"
    ],
    "Comments": 132,
    "Images": 30,
    "Content": "Na jaké veřejné záchody chodíte?Na dámské, protože mám pocit, že jako ženu už mě i společnost víc vnímá, na pánských bych určitě způsobila větší rozruch. Fajn jsou ale i prostory pro invalidy, a ve velmi výjimečných situacích se zaběhnu co nejrychleji vyčurat i na pánský.\nVe více zemích včetně třeba Velké Británie padala nedávno nařízení, že trans ženy na dámské záchody nesmějí…Ono se to snad zase nějak „setřepe“. Lidé si potřebují pořád něco definovat a pohybují se z extrému do extrému. Život je někde uprostřed. Nic nenaděláte.\nPřipojte se ještě dnes a získejte:\n",
    "Date": "2025-09-13T00:00:00.0000000+02:00"
  },
  {
    "Url": "https://www.idnes.cz/volby/volebni-radce-koho-volit-do-snemovny-2025.A250813_095700_volby_chtl",
    "Title": "Kalkulačka pro volby 2025: Volební rádce iDNES.cz vám napoví, komu dát v říjnu hlas",
    "Categories": [
      "Koalice SPOLU",
      "Motoristé sobě",
      "SPD - Svoboda a přímá demokracie - Tomio Okamura",
      "Volby do Poslanecké sněmovny 2025",
      "Volební kalkulačka",
      "Hnutí ANO",
      "Piráti - Česká pirátská strana",
      "Hnutí STAČILO!"
    ],
    "Comments": 409,
    "Images": 23,
    "Content": "Po zodpovězení patnácti otázek zjistíte procentuální výsledek, který udává, jak velkou shodu máte ve svých odpovědích s konkrétní kandidující stranou, koalicí či hnutím.\nOtázky vybral portál iDNES.cz napříč klíčovými oblastmi, jako jsou ekonomika, zahraniční politika, zdravotnictví, školství, migrace, životní prostředí, dostupnost bydlení, lidsko-právní agenda, regionální rozvoj, státní správa či veřejnoprávní služba.\nDo volebního rádce iDNES.cz zařadil kandidující strany, hnutí a koalice, které mají podle průzkumů šanci překročit pětiprocentní hranici nutnou pro vstup do Sněmovny. Jmenovitě se jedná o ANO, SPOLU, SPD, STAN, Piráty, Stačilo! a Motoristy. Odpovědi vycházejí z jejich programů, stanov či veřejně deklarovaných postojů.\nTradiční volební kalkulačku od sdružení KohoVolit.eu se 40 otázkami na aktuální politická témata zveřejní iDNES.cz v září.\nVolby do Sněmovny se budou konat 3. a 4. října. Lidé v nich vyberou 200 poslanců. Jedná se o první volby, při kterých budou moci Češi žijící v zahraničí využít korespondenční volbu, která jim ušetří cestu na mnohdy vzdálený zastupitelský úřad v cizině.\n",
    "Date": "2025-09-01T11:22:00.0000000+02:00"
  },
  {
    "Url": "https://www.idnes.cz/auto/zpravodajstvi/autosalon-mnichov-iaa-mobility-galerie.A250908_173631_automoto_fdv",
    "Title": "Autosalon Mnichov: Škodovka tu byla jen na skok, čínský útok pokračuje",
    "Categories": [],
    "Comments": 60,
    "Images": 35,
    "Content": "Prohlédněte si pohodlně všechny fotografie\n",
    "Date": "2025-09-09T12:30:00.0000000+02:00"
  },
  {
    "Url": "https://www.idnes.cz/cestovani/kolem-sveta/levne-cestovani-letani-prirucni-zavazadlo-odbaveni-letistni-kontrola-jak-usetrit.A250908_122020_kolem-sveta_lyo",
    "Title": "Nový trend, jak ušetřit za letenku. Mladí cestovatelé se naučili nové triky",
    "Categories": [
      "Životní styl",
      "zavazadlo",
      "trend",
      "letecká společnost",
      "Evropský parlament"
    ],
    "Comments": 14,
    "Images": 30,
    "Content": "Ruku v ruce s klesajícími cenami letenek u nízkonákladových leteckých společností rostou poplatky za přidaná zavazadla. Mnoho lidí tedy v poslední době začíná upřednostňovat takzvané „nahé cestování“, tedy cestování bez zavazadel.\nTento trend, který se týká především mileniálů a generace Z, spočívá v tom, že cestující nastoupí do letadla kromě telefonu a peněženky zcela bez zavazadel. V některých případech si naplní kapsy oblečením a dalšími věcmi, nebo si později nechá zavazadla doručit levnější cestou.\nPřipojte se ještě dnes a získejte:\n",
    "Date": "2025-09-12T00:00:00.0000000+02:00"
  },
  {
    "Url": "https://www.idnes.cz/kultura/film-televize/cervena-recenze.A170907_103239_filmvideo_ts",
    "Title": "RECENZE: Soňa Červená si staví hrob, přitom září víc než její portrét",
    "Categories": [
      "Soňa Červená",
      "hrob",
      "Olga Sommerová",
      "Komunismus",
      "Olga Malířová Špátová",
      "Slovensko",
      "StB",
      "Berlín"
    ],
    "Comments": 0,
    "Images": 29,
    "Content": "Snímek Červená patří k těm, které svou sílu čerpají ze zobrazované osobnosti, nikoli z filmařské vynalézavosti. Režisérce Olze Sommerové tak Soňa Červená usnadnila práci: sama o sobě je totiž fascinující.\nZjevem, vystupováním, přirozenou vitalitou navzdory věku. Ačkoli značnou část svého života strávila v zahraničí, pořád hovoří přesnou, spisovnou, prvorepublikovou češtinou. Místy sice až trochu teatrální, ale to vyplývá z její profese i sebekontroly. Byť si snímek dovolí špetku černého humoru ve scéně, kdy osobně řídí výstavbu vlastní hrobky, zůstává Červená stále ukázněná, pořád jakoby v roli. Tentokrát v roli vypravěčky „příběhu mé generace“, jak svůj osud shrnuje.\nZ jejího líčení se skládá rodinné album slavné tradice včetně pradědečka, výrobce hudebních nástrojů, jehož objev saxofonu si prý nechal patentovat Adolphe Sax, nebo otce, jenž zase založil proslulý pražský kabaret Červená sedma. Dcera vyrůstala vesměs s vychovatelkou, hospodyně ji vodila do opery, kde už jako dítě poprvé viděla Carmen, a rozhodla se, že ji jednou bude zpívat. Což se jí splnilo mnohokrát.\nVnější podoba filmového medailonku není zrovna vzrušující, Červená se probírá svými relikviemi a fotografiemi nebo kráčí po místech své profesní dráhy od Národního divadla přes berlínskou operu po San Francisco. \nPodstatné však je, co vypráví. Třeba jak oba rodiče prošli nacistickými koncentračními tábory: tatínek, kterému v dokladech namísto „komponista“ napsali „komunista“, i maminka, již po válce čekalo pro změnu osudné komunistické vězení. Hořký paradox poté představuje návštěva někdejšího bytu rodiny Červených, kde se nyní archivují spisy Státní bezpečnosti.\nDíky profesi Červené může dokument čerpat z poměrně bohatých dobových materiálů. Zachycují divadelní začátky u V+W v Divotvorném hrnci, filmovou roli z Posledního mohykána, ale hlavně její tehdy skutečně mimořádnou, oduševnělou krásu, kterou ani nynější vrásky nemohou popřít.\nČesko / Slovensko, 2017, 83 min\nRežie: Olga Sommerová\nScénář: Olga Sommerová\nKamera: Olga Špátová\nHrají: Soňa Červená\nKinobox: 76\u00A0%\nIMDb: 8.0\nPíle a disciplína, dva zákony kariéry, jež Červená často opakuje, jako by určovaly i poněkud neosobní popis její zahraniční dráhy po dramatickém útěku z východního Berlína. Prakticky jde o cestopis vroubený slavnými uměleckými jmény v čele s Karajanem. \nJen dvakrát se ozve osobnější tón: když Červená zmíní emigraci prvního manžela, kterého pak už neviděla, a svou druhou, třicet let trvající lásku, omezenou však po vzájemné dohodě na každodenní telefonáty. Ale i když tvrdí, že „ze samoty jsem obnovovala své síly“, a pronáší to se zářivým úsměvem zdrženlivé dámy, jež nikdy nevypadne ze své úlohy, přesto z filmu Červená prosakuje úděl osamělosti.\n",
    "Date": "2017-09-07T15:56:00.0000000+02:00"
  },
  {
    "Url": "https://www.idnes.cz/zpravy/domaci/17-listopad-udalosti-den-boje-za-svobodu-a-demokracii-havel.A231108_093138_domaci_ivos",
    "Title": "Prahou zněl Koncert pro budoucnost, Listopad si připomněli politici i odpůrci",
    "Categories": [
      "17. listopad 1989",
      "Otevírací doba v obchodech v době svátků",
      "Národní třída (stanice metra)",
      "Česká republika",
      "Václavské náměstí",
      "demokracie",
      "slavnost",
      "Vláda"
    ],
    "Comments": 1283,
    "Images": 39,
    "Content": "Národní třída byla v místě Památníku 17. listopadu podle reportéra MF DNES odpoledne zcela neprůchodná. V čase 17:11 zazněla Modlitba pro Martu v podání Hany Holišové, na kterou čekaly tisíce lidí. Doprovodil ji i živě malovaný videomapping. \nLidé postupně zaplnili horní a střední část Václavského náměstí, ale korzovali i v dolní části. Koncert pro budoucnost tam poslochalo několik tisíc lidí. Pětihodinový program měl letos jako ústřední téma vzájemný vztah mezi přírodou, člověkem a stroji. Postupně se na pódiu vystřídalo 16 hudebních interpretů a 18 řečníků.\nPo celé Národní třídě během dne proudily davy lidí, pro které iniciativa Díky, že můžem připravila v rámci pouliční slavnosti Korzo Národní bohatý program. Na své si přišli pamětníci, ale i mladší generace či děti. Vzhledem k nízkým teplotám pak většina návštěvníků na slavnosti uvítala stánky nabízející svařené víno, čaj nebo kávu. O velmi přátelské atmosféře svědčilo například i to, že hojná část procházejících využila „obejmutí zdarma“ , které nabízel před Palácem Metro muž s transparentem.\nV podvečer v 16:35 na Václavském náměstí začal Koncert pro budoucnost, diváky a divačky lákal například na zpěvačku Báru Polákovou, Anetu Langerovou, rappera Vladimira 518 nebo kapelu Pilot. \nDavy lidí si přinesly i malou českou vlajku nebo připnutou trikolóru.\nAkce se neobešla bez mírných komplikací. „Po Modlitbě vznikl lidský špunt, protože přenosové vozy médií stály uprostřed silnice a ne někde na kraji. Lidé se snažili zoufale dostat pryč, ale nikdo je neorganizoval a nebylo kudy se dostat pryč,“ říká účastnice oslav Žofie. V davu zůstali i rodiče s kočárky. Cesta z Národní třídy na Václavské náměstí lidem trvala i několik desítek minut.\nDavy na Národní třídě uhýbaly před sanitkou, tu si podle mluvčí pražské záchranné služby Jany Poštové pravděpodobně zavolal jedinec, kterému se udělalo nevolno. Dodala také, že s nejvyšší pravděpodobností šlo o vozidlo soukromé záchranné služby. Podle policie zároveň nedošlo jak na Václavském náměstí, tak na Národní třídě k žádnému konfliktu a situace zůstala klidná.\nPět osobností, které vzdorovaly nacistům, komunistům či ruským okupantům, pak večer obdrželo v Národním divadle Ceny Paměti národa. Ocenění získali český disident, dvě slovenské ženy pronásledované komunistickým režimem, Češka vězněná gestapem a ukrajinský pravoslavný kněz. Ocenění každoročně uděluje společnost Post Bellum.\nOslavy a připomínky 17. listopadu se od rána konaly na Národní třídě. Jako první z vrcholných politiků tam přišel ráno šéf ANO Andrej Babiš. Po položení věnců mluvil o tom, že si někteří zprivatizovali demokracii a že si stát po listopadu 1989 za minulých vlád dobře nerozmyslel, co si má ponechat, ať jde o elektřinu, plyn či vodu. Odkázal na svůj projev o demokracii ze Sněmovny, který měl ve čtvrtek a také ho pak zveřejnil i na sociálních sítích.\n„Bavme se o Česku, nejsme na Ukrajině,“ reagoval na dotazy novinářů ohledně války na Ukrajině a demokracii. „Měli bychom to nechat,“ ukončil svůj komentář, když se ho někteří novináři na Ukrajinu dál vyptávali.\nV dopoledních hodinách k pamětní desce dorazil také ministr vnitra a předseda hnutí STAN Vít Rakušan. V davu během jeho účasti zaznělo pár negativních ohlasů. Rakušan na to však uvedl, že to je právě ten odkaz, který se nám podařilo 17. listopadu naplnit. „Svobodu. Aby lidé mohli mluvit, nadávat politikům, pokřikovat na ně a aby mohli svobodně cestovat a jednoduše žít,“ dodal.\nSvíčku zapálil také předseda Pirátů Ivan Bartoš s místopředsedkyní Sněmovny Olgou Richterovou, ministr zahraničí Jan Lipavský nebo také pražský primátor Bohuslav Svoboda a předseda SOCDEM Michal Šmarda.\nPozději dorazil také prezident Petr Pavel. „Je co slavit,“ řekl v rozhovoru pro Českou televizi. Podle něj si málo připomínáme úspěchy, které bychom měli dávat do kontextu. „Situace u nás není tak špatná,“ řekl také.\nSvátek podle jeho slov prožíváme celkem přirozeně s velkými emocemi. „Jak s těmi pozitivními, které naštěstí převažují, tak s těmi negativními. Stále se hodně vracíme do minulosti,“ doplnil Pavel a dodal, že je dobré připomínat si všechny, kteří to umožnili. „To znamená všechny, kteří měli odvahu tehdy říct, že už stačilo, že chtějí změnu a že si za tím stáli.“\nVěnce zde položili i představitelé vysokých škol včetně Univerzity Karlovy a ČVUT. Zástupci se pak spolu s Akademií věd ČR a studentskými organizacemi sešli u Hlávkovy koleje k uctění památky studentů a pedagogů zatčených nacistickými okupanty v roce 1939. Po závěrečném položení věnců před Hlávkovou kolejí se průvod vydal do Žitné ulice k pamětní desce Jana Opletala.\nCentrem Prahy procházelo také několik desítek studentů v rámci akce Pochod za klimatickou spravedlnost. Průvod vyšel z náměstí Jana Palacha a pokračoval dále centrem až na Albertov. Třetího dne stávek za klima se zúčastnilo asi 200 studentů. Podle přítomných se požadavky studentů z roku 1989 nenaplnily. Stávka měla podpořit debatu o alternativním společenském uspořádání, jehož cílem má být život v ekologických limitech planety.\nPamětní desku na Albertově během poledne na pár minut obsadili aktivisté s maskami a transparenty s hesly „zničené lesy“, „sucho“ nebo „pokles reálné mzdy“. Jeden s protestujících také uvedl: „Díky, že můžem dál bohatnout a ničit planetu.“ Akce se obešla bez konfliktu.\nCentrem Prahy prochází několik desítek studentů v rámci akce Pochod za klimatickou spravedlnost. (17. listopadu 2023)\nNa Kampě se také přichystal satirický průvod masek Sametové posvícení. Letošní 12. ročník chtěl upozornit na aktuální situaci na vysokých školách, které trpí nedostatkem peněz. Téma školství se proto objevuje i v mottu průvodu, které zní „Ohýbání Komenského“.\nDo průvodu se zapojují studenti středních škol, taneční konzervatoře, vysokoškolští studenti a akademičtí pracovníci, sdružení v iniciativě Hodina pravdy, kteří letos dvakrát protestovali kvůli podfinancovaným univerzitám. Část průvodu, která se týkala vysokoškoláků, nesla název Cirkus Bek.\nProti vládě se odpoledne konal protest na Staroměstském náměstí. Tam se sešly přibližně dvě desítky demonstrantů, kteří chtěli vyjádřit svůj postoj k vládě. Na událost, kterou zorganizoval Ladislav Vrábel, přišli i s českými vlajkami. \n„Objevila se tady skupina elit, která se rozhodla, že bude řídit celý svět. Dělají to postupně,“ prohlásil Vrabel, který kritizoval skutečnost, že Česko podepisuje smlouvy s EU a dává jí tím pracovomoci. Opřel se také do OSN.\nShromáždění požadující demisi vlády Petra Fialy se uskutečnilo i v Brně.\nPrvní ze studentských událostí se váže k počátkům 2. světové války. V reakci na demonstrace 28. října 1939 a nepokoje, spojené s pohřbem studenta Jana Opletala, rozhodlo vedení nacistického Německa o uzavření českých vysokých škol na tři roky. V noci na 17. listopadu provedly nacistické bezpečnostní složky razie v Praze, Brně a Příbrami s cílem dopadnout vedoucí studentských organizací a internovat ostatní studenty.\nVýsledkem bylo více než 1000 zatčených studentů, které tehdejší režim převezl do koncentračního tábora Sachsenhausen. Většina zatčených byla v následujících letech propuštěna, 35 studentů útrapy internace nepřežilo. Za pomocí československé exilové vlády bylo později vydáno Prohlášení spojeneckých studentů k 17. listopadu, jež vyhlásilo tento den Mezinárodním dnem studentstva.\nDruhá událost se váže k 17. listopadu 1989, kdy připomínka 50. výročí nacistických represí a pozdějších vražd v koncentračním táboře přerostla v demonstraci proti komunistickému režimu. Klíčovým bodem se stal v Praze Albertov, kde se sešlo několik stovek studentů a jejich počet rychle rostl, některé zdroje mluví až o 50 000.\nZa popěvků písně Gaudeamus igitur vystoupil student Martin Klíma. Dav měl poté jít na Vyšehrad k hrobu Karla Hynka Máchy. Většina se ale vydala na Václavské náměstí. Státní bezpečnost se snažila demonstranty oddělit a jednotlivé pochody zastavit, i ten, který směřoval podpořit studenty do centra Prahy.\nPolicejním kordonem byla přehrazena Národní třída v prostoru Perštýna. Řada studentů zasahujícím policistům se štíty věnovala květiny na důkaz nenásilného odporu a protestu. Provolávala se hesla „máme holé ruce,“ to ale později zasahujícím represivním složkám nezabránilo v tvrdém zásahu.\nV pozdních večerních hodinách byla demonstrace násilně rozprášena. Veřejná bezpečnost a Odbor zvláštního určení zbil do krve zhruba 600 demonstrantů a mnoho z nich bylo naloženo do přistavených antonů a čelilo násilí na policejních stanicích, respektive stanicích veřejné bezpečnosti. \nJako sametová revoluce se začaly oznamovat události mezi 17. listopadem 1989 a 29. prosincem 1989. Následovala řada politických změn, která vedla k faktickému pádu komunistického režimu a postupnému odsunu vojsk SSSR, která zde setrvala až do roku 1991.\nČeská republika 17. listopad slaví jako Den boje za svobodu a demokracii a Mezinárodní den studentstva. Oproti jiným svátkům nemusí být obchody s prodejní plochou nad 200 m2 uzavřené. Listopadový svátek je kromě oslav výročí revoluce a studentských protestů často využíván i k demonstracím. \n",
    "Date": "2023-11-17T06:44:00.0000000+01:00"
  },
  {
    "Url": "https://www.idnes.cz/fotbal/prvni-liga/slavia-karvina-lukas-vorlicky-ohlas-goly.A250913_223303_fotbal_jic",
    "Title": "Vorlického večer: dva góly i dres pro tátu. Věřil jsem, že se všechno jednou otočí, řekl",
    "Categories": [
      "Jihomoravský kraj",
      "Praha",
      "Lukáš Vorlický",
      "Jindřich Trpišovský",
      "SK Slavia Praha",
      "MFK Karviná"
    ],
    "Comments": 8,
    "Images": 81,
    "Content": "„Ani nevím, jestli to chcete slyšet,“ usmál se trpce. „To bude fakt na dlouho,“ přesvědčoval.\nVorlický, někdejší obrtalent českého fotbalu. Stejný ročník jako Adam Hložek. 2002. V patnácti odešel z Brna do Itálie, kde se trpělivě zlepšoval a rostl. Ale taky musel přeskákat nespočet překážek, jež by jiné nejspíš zlomily. Srážely ho hlavně opakované trable s kolenem. \n„I u Lukáše to několikrát vypadalo, že fotbal hrát nebude,“ říká bez kudrlinek trenér Jindřich Trpišovský. „Tenhle večer pro něj musí být strašně silný.“\nVorlický starší, Lukášův tatínek a mládežnický trenér, plakal na tribuně. „Daroval jsem mu dres, protože tu cestu se mnou odmalička šlapal taky. Podporoval mě v individuální činnosti, v technice, v herní odvaze,“ vyprávěl třiadvacetiletý mládenec, než dodal: „Právě i díky tátovi jsem obě gólové situace vyřešil právě takhle.“\nTedy fotbalově.\nNa Vorlickém na první pohled vidíte, že je z jiné školy než jeho vrstevníci. Elegantní, byť ne tak fyzický a silový. Ale s míčem u nohy je odskočený. Nebýt zdravotních lapálií, do české ligy by se ve svém věku nikdy nevracel. Má tři starty v Serii A, jeden dokonce na legendárním San Siru. Víc mu zdraví nedovolilo.\nV Česku je od loňského února, kdy ho Slavia představila s tím, že mu dá čas i prostor vrátit se do formy. Půl roku se rozkoukával a v úvodu minulé sezony konečně naznačil, co umí. Po čtyřech startech v šesti ligových kolech se ovšem starý problém znovu ozval a Vorlický musel odepsat další rok. K vzteku!\n„Vzhledem k tomu, že jsem jeho cestu zpátky v posledních měsících sledoval zblízka, mám až husí kůži,“ přiznal trenér.\nVorlický v sobotu proti Karviné dostal největší prostor v dosavadním ročníku. „Třicet minut, kterých si nesmírně vážím,“ pravil. „Stav byl nerozhodný a nabízelo se, abych na hřiště šel. A mám radost, že jsem pomohl.“\n67. minuta a rychlá akce na levé straně, kterou rozjel Zmrzlý a míč se k němu přes Zafeirise s Chytilem opět vrátil. „V tu chvíli jsem na Zmrzku zakřičel, ať mi balon nechá, což udělal, a já to podél gólmana uklidil,“ popsal Vorlický.\nA druhý gól? Poslední minuta a další pěkná akce i stylové zakončení. „Pozor, slabší levačkou, kterou však trénuju a mám ji – myslím si – celkem dobrou,“ usmál se. „Děkuju Lukáši Provodovi, který mi míč narazil a pochopil, co chci udělat. To bylo důležité.“\nJe paradoxní, že po tak dobrém střídání si Vorlický ve středu, kdy v Edenu začíná Liga mistrů zápasem s norským Bodö/Glimt, zase sedne na tribunu. Slavia ho nezapsala na pohárovou soupisku.\n„Vzhledem k tomu, že se jede i na Atalantu, což je pro mě srdeční záležitost, to nebylo jednoduché skousnout. Ten příběh by byl nádherný,“ ví Vorlický, ale zároveň chápe souvislosti: „Tady teď nejde o mě, ale o tým a klub. Trenéři i vedení mi všechno vysvětlili, volali mi ještě dřív, než soupisku pro poháry zveřejnili.“\n„Minulý rok jsme Lukáše pro Evropskou ligu zapsali a on se zranil a nebyl k dispozici. I teď musíme jeho zátěž dávkovat, má speciální program, jiné rozcvičky, prostě odlišný režim,“ vysvětloval Trpišovský. „Říkal jsem mu, že musí týmu fandit, aby postoupil. Pak můžeme udělat tři změny.“\nVorlický kouká spíš dál: „Chci pomoct k zisku titulu. Pak věřím, že už mi Liga mistrů neunikne.“\nSám prý teď neví, jestli by zápasy v ní vůbec zvládl.\n„Proti Karviné jsem sice dal dva góly, ale i těch třicet minut pro mě bylo fyzicky dost náročných. Ohledně běžeckých a defenzivních věcí byly momenty, kdy hrál tým de facto o jednoho méně,“ uznal sebekriticky.\nPtáte se, jak se aktuálně vlastně cítí?\n„Stoprocentní to možná už nikdy nebude,“ tvrdí. „Jsem připravený jít do zápasu i do každého tréninku. Ale s bolestmi, kterými si v mém věku možná nikdo jiný neprochází.“\nMá za sebou sérii operací a nekonečné rekonvalescence. Měsíce trávil v posilovně a na spoluhráče na hřišti se mohl koukat maximálně přes okno. V Itálii i doma v Česku.\n„Všechno začalo operací křižáku ještě v Atalantě. Vaz mi špatně navrtali, byl snad o centimetr kratší, což mi v koleni rozbilo snad úplně všechno,“ otřepe se. „Problém byl, že se na to přišlo až po šesti letech a čtyřech operacích. Bylo potřeba všechno vyměnit včetně chrupavky a pokusit se koleno restartovat, aniž bychom věděli, jestli to vůbec bude možné.“\nPoslední operaci, už jako hráč Slavie, absolvoval na specializované klinice v Německu.\n„Šel jsem do toho, protože věřím, aniž bych chtěl znít arogantně, že fotbal hrát umím. Věřil jsem, že se to projeví a jednoho dne taky otočí v můj prospěch. Doufám, že se to už děje,“ říká a vy v jeho hlase zbystříte naději.\nTu ovšem v jeho příběhu už několikrát vystřídaly tvrdý náraz a hluboké zklamání.\n„Uvědomuju si, že nic už nikdy nebude ideální. Ale je to o mé každodenní práci, mentální i fyzické, a o lidech, kteří se o mě neustále starají a podporují mě. I oni mají obrovskou zásluhu na tom, že na hřišti vůbec můžu stát.“\nV třiadvaceti je Vorlický v dospělém fotbale vlastně nováčkem.\n„Vždycky byl extra talent, ale na elitní úrovni má možná pět začátků v základní sestavě?“ poukázal Trpišovský. „Mám z něj každopádně obrovskou radost. Z toho, jak mluvil v kabině. Jak byl dojatý. Je to strašně chytrý kluk a fotbal pro něj znamená všechno.“ \nKdyby ne, dávno by to sám vzdal.\n",
    "Date": "2025-09-13T23:15:00.0000000+02:00"
  },
  {
    "Url": "https://www.idnes.cz/zpravy/domaci/nemoc-postizeni-soud-lek-pojistovna-penize-spor-lecba.A250907_194034_domaci_krd",
    "Title": "Přibývá lidí, kteří žádají o léky soud. Pojišťovny jim léčbu odmítají platit",
    "Categories": [
      "invalidní vozík",
      "osoby s postižením",
      "pojišťovna",
      "soud",
      "Zpravodajství",
      "léčba",
      "pacient",
      "onemocnění"
    ],
    "Comments": 27,
    "Images": 30,
    "Content": "Zdravotní potíže se u Miloše Ladry z Příbrami projevily v dospívání, kdy začal zakopávat. Genetické testy odhalily Friedreichovu ataxii - vzácnou dědičnou neurodegenerativní poruchu. Kvůli degeneraci nervové tkáně hlavně v oblasti mozečku, který řídí motoriku a rovnováhu, se na konci studia vysoké školy už neobešel bez invalidního vozíku a začal zadrhávat v řeči. Ve svých 37 letech stále pracuje, ale ztrácí hybnost i řeč, přidaly se nemoci srdce a další potíže.\nPřipojte se ještě dnes a získejte:\n",
    "Date": "2025-09-08T00:00:00.0000000+02:00"
  },
  {
    "Url": "https://www.idnes.cz/kultura/film-televize/emilia-perez-recenze-spacilova-muzikal-oscar.A250209_181751_filmvideo_spm",
    "Title": "RECENZE: Vadí menšinám i Mexiku. Kontroverzní Emilia Pérez tančí k Oscarům",
    "Categories": [
      "Čarodějka",
      "Kultura",
      "Oscar",
      "Mexiko",
      "Jacques Audiard",
      "Selena Gomezová",
      "Francie"
    ],
    "Comments": 0,
    "Images": 30,
    "Content": "Příběh šéfa mexického drogového kartelu, který se prohlásí za mrtvého, aby mohl podstoupit vysněnou přeměnu v ženu, jenže pak trpí steskem po svých dětech, pobouřil kdekoho.\nZástupci sexuálních menšin jej označili za „hluboce zpátečnické zobrazení trans ženy“, Mexičané považují ztvárnění své země plné násilí za „rasistický eurocentristický výsměch“ a nejvíce skandálů vyvolala trans herečka Karla Sofía Gascónová, jíž producenti zakázali mediální aktivity poté, co novináři vytáhli na světlo její starší příspěvky na sociálních sítích s krajními názory od islámu po Čínu.\nPřipojte se ještě dnes a získejte:\n",
    "Date": "2025-02-10T16:00:00.0000000+01:00"
  },
  {
    "Url": "https://www.idnes.cz/kultura/film-televize/recenze-vnadnym-charlieho-andilkum-pribyl-vtip.A030717_134417_filmvideo_dpi",
    "Title": "RECENZE: Vnadným Charlieho andílkům přibyl vtip",
    "Categories": [
      "Bruce Willis",
      "Cameron Diazová",
      "Drew Barrymore",
      "Hollywood",
      "James Bond",
      "Lucy Liuová",
      "Mafie",
      "Vtip"
    ],
    "Comments": 6,
    "Images": 44,
    "Content": "Jistěže „dvojce“ úspěšné akční komedie se musí zdaleka vyhnout filozof, jenž nechodí do kina za zábavou, a zrovna tak mudrlant, který by chtěl v krkolomné zápletce o prstenech s tajnými údaji, irské mafii a zradě ve vlastních řadách najít logiku. Od toho tu špionské hříčky opravdu nejsou. Charlieho andílci mají jen dvojí povinnost: být jaksepatří akční a sexy.\nZručné akce se divákovi dostane dost, té nejdokonalejší dokonce ještě dříve, než dočte úvodní titulky. Spolu s rychle střiženými vysvětlivkami minulých dějů a s taneční scénkou uhihňaných holčin, které se převlékají dvakrát za minutu, tudíž film zpočátku vyhlíží jako jedna velká reklamní upoutávka na cokoli.\nUSA, 103 min.\nrežie McG\nhrají Cameron Diaz, Drew Barrymore, Lucy Liu, Demi Moore, Cyia Batten, Crispin Glover\nKinobox: 51\u00A0%\nIMDb: 4.9\nPřevleky ovšem patří nejen k říši špionů, ale také k módnímu generačnímu stylu mladých a neklidných, jejž snímek nepřímo prodává, a hlavně k požadavku číslo dvě - být sexy.\nTakže tři scenáristé snesli na hromadu nejvděčnější prostředí, kde to slečny ve slušivých úborech mohou řádně rozpálit: v plavkách na mořských vlnách, v těsných overalech na silných motorkách, ve striptérských punčoškách mezi stoly nočního baru. Ale maskují se také za odpudivé mužatky-vyšetřovatelky, za jeptišky či za neforemné svářečky. A to je příjemná změna.\nMezi prvním a druhým filmem totiž Charlieho andílci našli vtip, nadsázku, dokonce sebeironii.Potěší rovněž nenápadné, často hudební odkazy k jiným filmům, počínaje motivem Flashdance a konče Růžovým panterem. Pobaví něžná parodie Hollywoodu s červenými koberci a leskem premiér. ̈\nMilé překvapení připravila nadto Demi Mooreová coby hříšně krásná, temná, chladná a zákeřná agentka hrající na obě strany, která tu našla stokrát víc pobaveného odstupu než pro všecky své předešlé hrdinky dohromady. Jakkoli to hraničí s šířením poplašné zprávy, vážně není špatná.\nA dokonce na poli vnadné pružnosti - neboť o herectví zde tolik nejde - silně konkuruje ústřední trojici, přinejmenším Drew Barrymoreové, které k dokonalosti stále přebývá nějaká ta brada navíc.\n",
    "Date": "2003-07-17T14:14:00.0000000+02:00"
  },
  {
    "Url": "https://www.idnes.cz/wiki/politika/ods-obcanska-demokraticka-strana.K455065",
    "Title": "Občanská demokratická strana (ODS)",
    "Categories": [
      "Alena Schillerová",
      "Andrej Babiš",
      "bytový dům",
      "garáž",
      "Hradec Králové",
      "Hradec Králové (město)",
      "Jakub Michálek",
      "Jiří Crha",
      "Jiří Hlavenka",
      "Koalice SPOLU",
      "maximální povolená rychlost",
      "Pavel Kašník",
      "Pavel Trčala",
      "Robert Plaga \u00A0",
      "řidičský průkaz",
      "Starostové a nezávislí (STAN)",
      "Technická správa komunikací hl. m. Prahy",
      "Tomáš Jiřikovský",
      "Znojemsko",
      "Zpravodajství"
    ],
    "Comments": 0,
    "Images": 30,
    "Content": "Liberálně konzervativní Občanská demokratická strana (ODS) vznikla v roce 1991. Navázala na rozpadlé Občanské fórum (OF), vzniklé v reakci na události listopadové revoluce roku 1989.\nVznik: 1991\nPředseda: Petr Fiala\nPrvní místopředseda: Zbyněk Stanjura\nMístopředsedové: Martin Baxa, Martin Kupka, Alexandr Vondra, Eva Decroix\nStrana navazuje na tradice evropské křesťanské civilizace a také se odkazuje k humanitnímu a demokratickému odkazu první republiky.\nU jejího zrodu stál Václav Klaus, zvolený na ustavujícím kongresu strany jejím prvním předsedou. Od roku 2014 stojí v čele strany současný premiér Petr Fiala, který ve volbě porazil Miroslavu Němcovou. Svůj předsednický mandát od té doby už pětkrát obhájil.\nDo sněmovních voleb v roce 2025 se ODS chystá, podobně jako v předchozích volbách v roce 2021, společně se stranami TOP 09 a KDU-ČSL. Dohromady tvoří koalici SPOLU. Aktuální volební průzkumy přisuzují koalici zisk více než 20 procent hlasů a tedy celkové druhé místo.\nZdroj: průzkumy agentur STEM, Ipsos, Kantar, Median, NMS\nODS je tradiční pravicovou stranou. Prosazuje svobodu jednotlivce, soukromé vlastnictví a volný trh. Odmítá stejnopohlavní manželství či ratifikaci Istanbulské úmluvy. K Evropské unii se staví střízlivě – snaží se hájit národní zájmy ČR, ale také zvyšovat konkurenceschopnost a rozvíjet mezinárodní spolupráci.\nStrana momentálně nemá vlastní volební program. Ve své rétorice staví na čtyřech pilířích.\nODS byla součástí koalice SPOLU už při volbách do Poslanecké sněmovny v roce 2021. Se ziskem 27,7 procenta hlasů volby těsně vyhrála před druhým hnutím ANO. Z celkových 71 mandátů pro koalici jich získala ODS 34. \nČeši si novou vládu zvolí v parlamentních volbách v pátek 3. a sobotu 4. října 2025. V posledních volbách v roce 2021 těsně zvítězila koalice SPOLU (ODS, KDU-ČSL a TOP 09), zemi od té doby řídí vláda Petra Fialy.\nDalší strany a hnutí\nANO, KDU-ČSL, KSČM, Motoristé, Piráti, Přísaha, SOCDEM, SPD, SPOLU, STAČILO!, STAN, Svobodní, TOP 09, Trikolora, Zelení\n",
    "Date": "2025-05-27T15:55:00.0000000+02:00"
  },
  {
    "Url": "https://www.idnes.cz/wiki/politika/pirati-ceska-piratska-strana.K455078",
    "Title": "Česká pirátská strana (Piráti)",
    "Categories": [
      "Antonín Tesařík",
      "Daniel Sterzik",
      "Denisa Kouřílková (Sugar Denny)",
      "Dopravní podnik hl. m. Prahy",
      "emoce",
      "Ivan Bartoš (Česká pirátská strana)",
      "KDU-ČSL",
      "KSČM",
      "Ladislav Mrklas",
      "Marie Pěnčíková",
      "Pavel Trčala",
      "Petr Borecký",
      "Petr Fiala",
      "Petr Macinka",
      "Rozstřel - podcast",
      "Starostové a nezávislí (STAN)",
      "Taxi",
      "Vít Rakušan",
      "Zpravodajství",
      "žaloba"
    ],
    "Comments": 0,
    "Images": 33,
    "Content": "Vznik strany: 2009\nPředseda: Zdeněk Hřib\nPrvní místopředseda: Martin Šmída\nMístopředsedové: Hana Hajnová, Michal Bláha, Olga Richterová\nLiberální Česká pirátská strana vznikla v roce 2009 obdobně jako další pirátské strany po celém světě v reakci na kauzu okolo serveru The Pirate Bay. Původním záměrem bylo upozornit na důležitost svobodného přístupu k informacím a svobody slova na internetu.\nČeská pirátská strana spadá do mezinárodní organizace Pirate Parties International, spolupráce všech pirátských stran je podle nich nutná mimo jiné i k omezení kopírovacího monopolu.\nDlouholetý předseda strany Ivan Bartoš i s celým vedením strany rezignoval v roce 2024 v návaznosti na debakl ve volbách do Evropského parlamentu následovaný neúspěchem v krajských a senátních volbách. V čele strany ho nahradil náměstek pražského primátora Zdeněk Hřib. \nPiráti se pro sněmovní volby v roce 2025 dohodli na spolupráci se stranou Zelených. Jejich zástupci doplní kandidátky Pirátů, společně budou kandidovat v celkem osmi krajích. Piráty v nich doplní téměř 30 kandidátů Strany zelených. Aktuální volební průzkumy Pirátům přisuzují zisk okolo 6,5 procenta hlasů.\nZdroj: průzkumy agentur STEM, Ipsos, Kantar, Median, NMS\nPiráti jsou označováni jako středová až středolevicová liberální strana. Mezi jejich hlavní hodnoty patří politická transparentnost či ochrana demokracie a práv občanů. Klíčová je pro ně i digitalizace státu a svobodný přístup k informacím. Jsou silně proevropští a usilují o větší zapojení ČR v Evropské unii. Někteří členové však v minulosti kriticky přistupovali ke členství v NATO.\nPiráti na konci května 2025 představili kampaň k sněmovním volbám s názvem „Nakopneme to!“ Soustředit se chtějí na dostupnost bydlení, podporu rodin, modernizaci státu a boj s korupcí.\nV parlamentních volbách 2021 se Piráti spojili s hnutím Starostové a nezávislí (STAN). Koalice celkem získala 37 poslaneckých mandátů, kvůli kroužkování kandidátů starostů však pirátům připadly jen čtyři mandáty. Součástí vlády Petra Fialy byla do září 2024, kdy ji po odvolání šéfa Pirátů Ivana Bartoše z pozice ministra pro digitalizaci opustila.\nČeši si novou vládu zvolí v parlamentních volbách v pátek 3. a sobotu 4. října 2025. V posledních volbách v roce 2021 těsně zvítězila koalice SPOLU (ODS, KDU-ČSL a TOP 09), zemi od té doby řídí vláda Petra Fialy.\nDalší strany a hnutí\nANO, KDU-ČSL, KSČM, Motoristé, ODS, Přísaha, SOCDEM, SPD, SPOLU, STAČILO!, STAN, Svobodní, TOP 09, Trikolora, Zelení\n",
    "Date": "2025-06-16T12:11:00.0000000+02:00"
  },
  {
    "Url": "https://www.idnes.cz/kultura/film-televize/recenze-film-dj-ahmet-sundance.A250911_204806_filmvideo_spm",
    "Title": "RECENZE: Ovce, techno, něha i vtip. Proč film DJ Ahmet vítězí nejen na Sundance",
    "Categories": [
      "Kultura",
      "Sundance Film Festival",
      "film",
      "Severní Makedonie",
      "Česká republika",
      "Chorvatsko",
      "Srbsko"
    ],
    "Comments": 0,
    "Images": 30,
    "Content": "Oč nenápadnější, o to víc osvěžující je DJ Ahmet. Jméno titulní postavy zní exoticky, ale přitom je to pořád Evropa, i když hodně barvitá, jmenovitě Severní Makedonie. \nTady strávil režisér snímku Georgi M. Unkovski část vlastního dospívání, ačkoli se narodil v New Yorku, kde studoval výtvarné umění, a následně ještě absolvoval pražskou FAMU. Ostatně Česko s Chorvatskem a se Srbskem patří ke koproducentům celovečerní prvotiny.\nPřipojte se ještě dnes a získejte:\n",
    "Date": "2025-09-13T14:00:00.0000000+02:00"
  },
  {
    "Url": "https://www.idnes.cz/brno/zpravy/pivovar-kyjov-snaha-zachrana-akce.A250912_870103_brno-zpravy_mos1",
    "Title": "Zmizí kus historie, bijí lidé na poplach kvůli plánované demolici pivovaru",
    "Categories": [
      "Zprávy z Hodonína a okolí",
      "Jihomoravský kraj",
      "pivovar",
      "Demolice",
      "historie"
    ],
    "Comments": 0,
    "Images": 29,
    "Content": "Poslední várku piva v kyjovském pivovaru tu uvařili v listopadu roku 1966, jeho historie ale sahá minimálně do 16. století. Spolu s radnicí nebo zámečkem se tak bývalý pivovar řadí mezi nejstarší dochované stavby v Kyjově. Přesto na rozdíl od nich už desítky let chátrá a každá větší bouřka, vydatný déšť nebo silný vítr znamená riziko, že to neustojí.\n„Nezhroutil by se pravděpodobně celý, ale propadla by se střecha, což by stavbu výrazně degradovalo a snížilo tak šance na jeho záchranu,“ zmiňuje architektka Martina Černá, která za zachování tohoto historického objektu lobbuje. Kromě toho, že mu hrozí zřícení, fatální ránu by mu mohlo zasadit i město, které je vlastníkem a už od loňska má na stole povolení k demolici.\nBudovy, které z pivovaru zbyly, jsou totiž součástí areálu bývalé mlékárny, ve kterém chce radnice postavit až stovku družstevních bytů, komerční prostory nebo podzemní garáže. Momentálně připravuje finální verzi architektonické studie.\n„Přitom architekti, kteří vyhráli soutěž, se zachováním budov pivovaru počítali. O možnosti bourání jsme dlouhou dobu nevěděli, až zničehonic přišlo povolení k demolici. Překvapilo nás to, a proto jsme začali jednat,“ vysvětluje Matěj Černý, který za záchranu bojuje společně se svou manželkou.\nOdkazují se zejména na genius loci. „Podobné památky udržují v paměti to, co nám tu předkové zanechali, a jsou vzpomínkou na to, čím se zabývali. Ačkoliv máme podporu mnoha lidí, včetně památkářů, statiků, architektů nebo členů opozice, spousta Kyjováků neví, že má v centru města něco tak významného,“ míní Černá.\nRozhodli se proto tuto sobotu uspořádat akci s názvem SOS pivovar, kde chtějí vysvětlit důležitost záchrany pivovaru, seznámit lidi s jeho historií a nastínit možná využití. Poslechnout si informace a zároveň prohlédnout výstavu fotek, na kterých chátrající objekt zachytil fotograf Marek Svoboda, mohou zájemci od 17.55 hodin v kyjovské Pražírně. \n„Chceme primárně upozornit na to, že je nutné jednat co nejdříve, a to v podobě konzervace. Nejhůře je na tom střecha, propadají se stropy a dovnitř zatéká. Město, které objekt od roku 2019 vlastní, žádné takové preventivní kroky neprovedlo. Každý den je teď důležitý,“ podotýká Černá.\nPodrobným představením využití prostoru se tedy manželé nyní nezabývají, nastiňují ovšem, že by se mohlo jednat o vinotéku, muzeum nebo třeba galerii. „Může to být cokoliv, možností jsou desítky. Jednou z nich je i koncept prázdného prostoru, v podobě zastřešeného náměstí, které by sloužilo k pronájmu na různé akce,“ navrhuje Černý. \nJako vzor zmiňuje podobné projekty, které vznikají po celé republice. Jen několik kilometrů daleko, v Hruškách na Břeclavsku, vytvořili z bývalého mlýna galerii, kde lze koupit víno nebo si dát kávu. „Zdařilým příkladem obnovy prostoru v havarijním stavu je Vnitroblock v pražských Holešovicích, Uhelný Mlýn v Libčicích nad Vltavou nebo galerie současného umění 8smička v Humpolci,“ dodávají manželé.\nMěsto ovšem plán na využití budovy vnímá jako to nejpodstatnější. „My žádný takový nemáme, takže nám nedává smysl investovat do záchrany desítky milionů, když můžeme peníze použít na projekty, které vnímáme jako důležitější,“ vysvětluje místostarosta Daniel Čmelík (nez.) a dodává, že plány na demolici budovy poprvé představili už před několika lety, tudíž nemohly být žádným překvapením.\n„Už od začátku víme, že stav budovy je velmi špatný a náklady na rekonstrukci by byly příliš vysoké, takže by se to nevyplatilo. Existovala tu i možnost zbourání a postavení repliky, proti tomu se ale zastánci pivovaru také staví,“ doplňuje. Poukazuje i na to, že výherci architektonické soutěže počítali pouze se zachováním zadní části pivovaru.\nZachránit alespoň část chtějí také památkáři a k manželům Černým se přidávají další lidé. Město proto od demolice prozatím ustoupilo a chce dát pivovaru šanci formou PPP projektu, tedy partnerství veřejného a soukromého sektoru. Při něm objekt pronajme soukromým provozovatelům a ti se zavážou k rekonstrukci a dlouhodobému provozu.\n„Máme s tím dobré zkušenosti z jiné historické budovy v centru města. Nyní tedy hledáme zájemce, který by byl ochotný na tuto dohodu přistoupit. V případě, že by plán nevyšel, je demolice stále možností,“ avizuje Čmelík. Pokud by navíc město mělo záruku využití objektu, je ochotné investovat peníze do žádané konzervace. Podle místostarosty by se ovšem muselo jednat o investici maximálně v řádech nižších stovek tisíc korun.\nManželé Černí ale od města očekávali jiný přístup. „Je jasné, že rekonstrukce stavby v tak špatném technickém stavu je nákladná. Existují ale hodnoty, které je správné uchovat, a hmotné kulturní dědictví je jednou z nich. Památek tu nemáme málo, ale možná jich přece jen nemáme tolik, abychom je mohli nechat padat k zemi. Minulé generace komunálních politiků si jako pomníček nesou demolici synagogy a židovského města, smutný konec měl secesní Sonevendův dům na Komenského třídě,“ připomínají.\n",
    "Date": "2025-09-12T15:16:00.0000000+02:00"
  },
  {
    "Url": "https://www.idnes.cz/zpravy/revue/vztahy-a-sex/bianka-rumanova-joj-party-bianca-censori-nahota.A250912_110225_sex_zar",
    "Title": "Slovenská influencerka Bianka napodobila Biancu Censori. Ukázala se téměř nahá",
    "Categories": [
      "Grammy\u00A0Award 2025",
      "Los Angeles",
      "Ye (Kanye West)",
      "televize",
      "Grand Hotel River Park"
    ],
    "Comments": 143,
    "Images": 34,
    "Content": "Prohlédněte si pohodlně všechny fotografie\n",
    "Date": "2025-09-12T11:27:00.0000000+02:00"
  },
  {
    "Url": "https://www.idnes.cz/sport/ostatni/ms-ve-volejbale-muzu-program-cesi.A250911_174402_volejbal_ald",
    "Title": "Mistrovství světa ve volejbale mužů 2025: program, český tým, kde sledovat",
    "Categories": [
      "Zprávy z reprezentace volejbalistů",
      "Volejbal"
    ],
    "Comments": 0,
    "Images": 29,
    "Content": "Nahrávači: Luboš Bartůněk, Jiří Srb.Smečaři: Jan Galabov, Matouš Drahoňovský, Lukáš Vašina, Martin Licek, Jiří Benda.Blokaři: Adam Zajíček, Josef Polák, Antonín Klimeš.Univerzálové: Marek Šotola, Patrik Indra.Libera: Milan Moník, Michael Kovařík.\nPřímé přenosy z volejbalového MS najdete v nabídce České televize na stanici ČT Sport i na online platformě ČT Sport Plus.Jak si vedl český tým před šampionátem?\n",
    "Date": "2025-09-14T10:07:00.0000000+02:00"
  },
  {
    "Url": "https://www.idnes.cz/onadnes/vztahy/skolni-rok-uklid-mobily-krouzky-tema-ona-dnes.A250815_104217_ona-vztahy_cerv",
    "Title": "Školní rok na jedničku. Jak nastavit kroužky, uklizený pokoj i dobu na mobilu",
    "Categories": [
      "Magazín Ona DNES",
      "Onfine",
      "Životní styl",
      "Školní rok",
      "kniha",
      "police",
      "učení"
    ],
    "Comments": 0,
    "Images": 30,
    "Content": "Naši potomci tráví čas nejen ve škole, tedy ve třídě, ale věnují se i různým zájmovým aktivitám. Jejich výběr by měl vycházet z potřeb a zájmů dítěte, nikoli z nenaplněných ambicí rodičů, myslí si Libor Bezděk, ředitel DDM hl. m. Prahy. Co radí rodičům?\nPři sestavování rozvrhu volnočasových aktivit je vždycky dobré dát dostatek prostoru i samotnému dítěti, aby mělo možnost vybrat si činnost, která ho skutečně zajímá a baví. Běžně se totiž stává, že rodiče do svých dětí – byť v dobré víře – promítají vlastní nesplněné dětské sny a tužby. Jejich potomci však mívají většinou odlišné zájmy a vybraná aktivita jim pak nemusí vyhovovat. \nPřipojte se ještě dnes a získejte:\n",
    "Date": "2025-08-19T00:00:00.0000000+02:00"
  },
  {
    "Url": "https://www.idnes.cz/volby/hlasovali-byste-jako-fiala-nebo-babis-inventura-hlasovani-ukaze-shodu-s-politiky.A250911_113339_domaci_tty",
    "Title": "Hlasovali byste jako Fiala, nebo Babiš? Inventura hlasování ukáže shodu s politiky",
    "Categories": [
      "Andrej Babiš",
      "Volby do Poslanecké sněmovny 2025",
      "Česká republika",
      "Ukrajina",
      "Elektronická evidence tržeb (EET)"
    ],
    "Comments": 85,
    "Images": 24,
    "Content": "„Předvolební čas nejsou jen sliby nebo kulturní války. Inventura hlasování ukazuje konkrétní rozhodnutí poslanců ve srozumitelné formě, aby si každý mohl zjistit, kdo ho skutečně zastupoval,“ říká Michal Škop, spoluzakladatel a autor Volební kalkulačky, která byla v českém prostředí poprvé spuštěna už v roce 2006. \nInventura obsahuje třiatřicet hlasování, která v tomto období určovala směřování země. \nPatří mezi ně například odsouzení ruského útoku na Ukrajinu, zrušení EET, financování obrany na úrovni 2 % HDP, snížení valorizace důchodů, zavedení windfall tax (daně z neočekávaných zisků), korespondenční volba, nová definice znásilnění, konsolidační balíček nebo také otázka, zda má stát mít možnost rychle regulovat nové psychoaktivní látky, jako je HHC nebo kratom.\nVolební kalkulačka vychází tradičně ve dvou verzích. Inventura hlasování rekapituluje končící období a pomáhá rozhodnout se do budoucna, protože řada poslanců a poslankyň své mandáty obhajuje. Druhou verzí je klasická volební kalkulačka.\nTa je dlouholetým projektem neziskového sdružení KohoVolit.eu, které ji poprvé spustilo v roce 2006, a za tu dobu se stala jedním z nejpoužívanějších a nejdůvěryhodnějších online nástrojů pro volební rozhodování. Jen v minulých volbách ji v Česku využilo více než 2,5 milionu lidí.\n",
    "Date": "2025-09-11T12:18:00.0000000+02:00"
  },
  {
    "Url": "https://www.idnes.cz/zpravy/domaci/zdenek-vocasek-vrah-trest-smrti-soud-propusteni.A250914_101948_domaci_svm",
    "Title": "Trestu smrti těsně unikl, nejdéle vězněný Čech se možná brzy dočká svobody",
    "Categories": [
      "Zdeněk Vocásek",
      "Trest smrti",
      "Česká republika",
      "Mostecko",
      "Robert Tempel",
      "Ústavní soud České republiky",
      "Zprávy z Mostu a okolí"
    ],
    "Comments": 48,
    "Images": 28,
    "Content": "O podmínečné propuštění Vocásek usiloval již několikrát. Televize CNN Prima News upozornila v létě na jeho novou žádost. Trest si odpykává v Bělušicích na Mostecku, proto se jeho žádostí zabývá soud v Mostě. \nMluvčí mosteckého okresního soudu Šárka Tampová sdělila, že rozhodnutí bude vyhlášeno pravděpodobně 17. září. Jednání se uskuteční videokonferenčně, média budou mít přístup do videokonferenční jednací síně.\nVocásek vraždil kvůli údajnému vyřizování osobních účtů a ze zištných důvodů a jeho zločiny se vyznačovaly velkou brutalitou. Jeho první obětí se stal osmačtyřicetiletý invalidní muž, kterého na Nový rok 1987 ubil kladivem a ubodal šroubovákem.\nO čtyři měsíce později zavraždil dvanácti bodnými ranami nožem devětašedesátiletého náhodného známého. Později vyšlo najevo, že podobně napadl už v roce 1984 dalšího muže, jenž jeho útok kladivem přežil. Všechny oběti se stejně jako on pohybovaly na okraji společnosti.\nVocásek je jedním z posledních vězňů odsouzených v Československu k trestu smrti. Nebyl popraven díky změně režimu v listopadu 1989, která kromě jiného přinesla i zrušení absolutního trestu. V srpnu 1990 mu soud původní trest změnil na doživotí, čímž se stal prvním doživotním vězněm v České republice. Vocásek si ve věznici změnil příjmení na Navrátil.\nDoživotí si kromě Vocáska v českých věznicích odpykává 48 dalších vězňů, z toho tři ženy. Na svobodu se z lidí, odsouzených k tomuto trestu, dostali tři. Prvním byl Jiří Kajínek, kterému v květnu 2017 udělil milost prezident Miloš Zeman a jenž za mřížemi strávil 23 let. Druhým byl František Müller, kterého odsoudila německá justice za účast na pokusu o loupežnou vraždu klenotníka, propuštěn byl v roce 2018 po odpykání 20 let.\nV říjnu 2021 byl propuštěn z vězení Robert Tempel, který ve věznicích strávil zhruba 20 let. Obžaloby z vraždy byl zproštěn pro nedostatek důkazů po zásazích Evropského soudu pro lidská práva ve Štrasburku a českého Ústavního soudu (ÚS). Nyní se Tempel u soudů domáhá odškodného.\n",
    "Date": "2025-09-14T10:31:00.0000000+02:00"
  },
  {
    "Url": "https://www.idnes.cz/zpravy/zahranicni/francie-manual-krize-valka.A250319_093437_zahranicni_ert",
    "Title": "Šest litrů vody a konzervy. Francie rozešle občanům manuál pro případ krizí",
    "Categories": [
      "krize",
      "konzerva",
      "válka",
      "Francie",
      "The Guardian"
    ],
    "Comments": 15,
    "Images": 32,
    "Content": "Dvacetistránkový dokument čeká na schválení premiérem Françoisem Bayrouem. Až dá jeho vláda manuálu zelenou, Francouzi by ho do poštovních schránek měli dostat do léta letošního roku, píše list The Guardian. Rozdělen bude do tří tematických okruhů: jak ochránit sebe a vaše nejbližší, co dělat v případě bezprostředního ohrožení a jak se angažovat v obraně své komunity.\nChybět nebude seznam nejdůležitějších telefonních čísel a rozhlasových stanic i upozornění, aby lidé v případě jaderného útoku nezapomněli utěsnit dveře a všechna okna. Součástí manuálu je výpis toho, co by nemělo chybět v základní výbavě. Francouzi by ve sklepě či v komoře měli mít nachystaných šest litrů vody, tucet konzerv s jídlem, bateriové články, svítilnu, lékárničku s obvazy a paracetamolem.\n„Důvodem k distribuci tohoto manuálu je ujištění, aby byli občané připraveni na řadu možných krizí, ať už jde o ty přírodní, technologické, kyberbezpečnostní či válečné,“ uvedla kancelář premiéra pro rozhlasovou stanici Europe 1.\nK podobnému kroku loni přistoupily i severské země. Například Švédsko má v tomto ohledu dlouholetou tradici, brožuru s názvem „Když přijde krize nebo válka“ vydává už od 2. světové války, v listopadu se dočkala nejnovější aktualizace. V podobě seznamů v ní najdeme rady ohledně teroristických útoků, pandemických i environmentálních hrozeb, ale i konvenční války. Pokrývá rovněž psychologické aspekty. Velmi aktuální je sekce zaměřená na případné útoky jadernými zbraněmi.\nŠvédská publikace pro takový případ radí, že „při útoku jadernými, chemickými i biologickými zbraněmi je nutné se ukrýt stejně jako během standardních náletů“. Nejlepší ochranu poskytují speciální protiletecké kryty. „Po několika dnech se případná radiace po použití jaderných zbraní prudce sníží,“ uvádí (její kompletní podoba ke stažení ve formátu .pdf zde).\nS distribucí podobného manuálu začalo rovněž Finsko, kvůli snížení nákladů zvolilo výhradně elektronickou cestu. „Z mého pohledu je to trochu zvláštní. Finové nikdy nezapomněli, že válka je vždy na dohled,“ míní profesor Ilmari Käihkö. Argumentuje tím, že jeho vlast sdílí s Ruskem 1340 kilometrů dlouhou hranici, a na válku proto musela být vždy připravena, bez ohledu na celosvětové dění.\nA pozadu nezůstávají ani Norové. „Rozeslali jsme 2,2 milionu kopií naší brožury, každá domácnost dostala jednu,“ uvedl Tore Kamfjor z Norského ředitelství pro civilní ochranu. Publikace občany vyzývá, aby byli připraveni na „několik týdnů extrémního počasí, války nebo jiných hrozeb“. Zároveň zde najdou seznam základního vybavení a potravin, ideální zásoby obsahují luštěniny, energetické tyčinky a těstoviny. Nechybí ani jodové tablety pro případ jaderného útoku (kompletní verzi brožury ve formátu .pdf najdete zde).\n",
    "Date": "2025-03-19T15:10:00.0000000+01:00"
  },
  {
    "Url": "https://www.idnes.cz/zpravy/revue/spolecnost/igor-chmela-serial-bratri-a-sestry-tydenik-televize.A250815_173401_lidicky_sub",
    "Title": "Celý život bych to dělat nechtěl, říká o práci traťového dělníka Igor Chmela",
    "Categories": [
      "celebrita",
      "Celebrity",
      "časopis",
      "film",
      "herec",
      "Rozhovor",
      "Týdeník Televize",
      "Igor Chmela"
    ],
    "Comments": 0,
    "Images": 33,
    "Content": "Seriál Bratři a sestry začíná takovou normální maloměstskou svatbou. Václav Kopal, syn knihkupců z Bydžova, si bere Báru Bočkovou, dceru majitele autobazaru a provozovatelky nehtového studia. Jenže pak se stane něco, na co nikdo nebyl připravený: Vyjde najevo, že Venca a Bára jsou sourozenci.\nPředplatné můžete objednávat zde\n„Tím pochopitelně trpí oni sami, ale i rodiny a okolí, protože je nastolena zásadní otázka, kdo je jejich otcem. Zdá se, že někdo byl nevěrný. Nebo ne, to se teprve dozvíme...“ říká představitel Vaškova otce Igor Chmela, který sám má čtyři bratry. \n„Ani jeden ale není stoprocentní. První dva, jeden o šest, druhý o dvanáct let starší, jsou z prvního manželství mojí maminky. A dva mladší, jeden o dva, druhý o tři roky, jsou z druhého manželství mého tatínka,“ rozplétá složité rodinné vztahy herec. \nNa otázku, zda si dovede představit, že by ve svých čtyřiapadesáti zjistil, že se někde po světě toulají ještě další bráchové a ségry, pak překvapivě souhlasně kývá. A přidává historku... \n„Před časem mi přes divadlo napsala nějaká paní z Havířova, že její manžel vždycky, když mě vidí v televizi, říká dceři: Hele, strejda. A když se ho zeptala, proč, tvrdil jí, že se skutečně někdo z jeho rodiny jmenuje Chmela a že musíme být minimálně bratranci. Psala mi, že ho miluje a ráda by mu udělala radost k narozeninám tím, že by mě objevila. Reagoval jsem trochu opatrně, chtěl jsem vědět další informace, které by nám poskytly vodítka. To, co mi odpověděla, ovšem okamžitě jakoukoliv možnost příbuznosti vyvrátilo.“ \nA jak to dopadlo? „Když jsme hráli v Havířově, aspoň jsem jí dal volňásky na představení a po jeho skončení se s ní a jejím manželem setkal. Jak vidíte, může se stát ledacos,“ krčí Igor Chmela rameny.\nNení to ovšem zdaleka jediný nevšední zážitek, o který se je sympatický představitel poněkud úzkoprsého kriminalisty Dušana Vrány z Případů 1. oddělení ochoten podělit. Například v Ostravě vyrůstal nedaleko anilínové linky. \n„Měla nenápadný komínek, z kterého vycházel žlutý kouř. A když tam přijeli na exkurzi nějací Japonci, zděsili se, protože oni anilínové linky stavějí jedině na opuštěných ostrovech. My ho měli na dohled od sídliště, kde vyrůstala spousta dětí,“ usmívá se. \nJeště před studiem DAMU pak vychodil železniční průmyslovku a po boku bývalých vězňů pracoval jako traťový dělník. „Byla to hezká sociální sonda, ale celý život bych to dělat nechtěl,“ shrnuje dva a půl roku svého života a přiznává, že je rád, že se nakonec stal hercem.\nRozhovor vychází 19. srpna v Týdeníku Televize č. 35.\n",
    "Date": "2025-08-18T00:00:00.0000000+02:00"
  },
  {
    "Url": "https://www.idnes.cz/kultura/divadlo/zdenek-piskula-argonauti-narodni-divadlo.A250829_005035_divadlo_ts",
    "Title": "V Národním divadle si připadám jako na táboře, pochvaluje si Zdeněk Piškula",
    "Categories": [
      "Kultura",
      "Národní divadlo",
      "Zdeněk Piškula",
      "divadlo"
    ],
    "Comments": 0,
    "Images": 30,
    "Content": "Patří to už k tradicím letní sezony. Vždy na začátku září pražský soubor Tygr v tísni láká diváky na pražský ostrov Štvanice, kde moderní formou zpracovává antické téma. Hraje se pod večerní oblohou, za šumění zdejšího jezu i hukotu aut na Hlávkově mostě.\nLetos to bude už podesáté, v pondělí zde totiž mají premiéru Argonauti. Slavný mýtus o strastiplné cestě za zlatým rounem tu v režii Zuzany Burianové vedle Jana Zadražila či Markéty Dvořákové-Ptáčníkové představí i Zdeněk Piškula. A to přímo v ústřední roli neohroženého Iásona.\nPřipojte se ještě dnes a získejte:\n",
    "Date": "2025-08-31T20:00:00.0000000+02:00"
  },
  {
    "Url": "https://www.idnes.cz/sport/tenis/davis-cup-2025-program-los-vysledky-cesko-usa.A250128_125018_tenis_ald",
    "Title": "Davis Cup 2025: program zápasů, výsledky, Češi, kdo si zahraje finálový turnaj",
    "Categories": [
      "Adam Pavlásek",
      "Jiří Lehečka",
      "Tomáš Macháč",
      "Česká republika",
      "Davis Cup 2025",
      "Davis Cup",
      "Jakub Menšík"
    ],
    "Comments": 0,
    "Images": 28,
    "Content": "Vítězové dvoukolové kvalifikace postoupí do finálového turnaje, v němž už má jistou účast obhájce titulu Itálie, která bude rozhodující fázi hostit v Boloni. Loňští finalisté z Nizozemska mají automaticky zajištěnou účast ve 2. kole. \nÚčastníků finálového turnaje Davis Cupu je pouze 8 – sedm týmů z kvalifikace a hostitelská země.\nV kvalifikaci a nižších zónách se hrají čtyři dvouhry a jedna čtyřhra, vše během dvou dnů.\nPrvní ročník Davis Cupu se odehrál v roce 1900 a jednalo se pouze o souboj dvou týmů. Výběr USA porazil Velkou Británii 3:0.\nNejúspěšnějším týmem v historii soutěže jsou Američané, kterým patří 32 titulů, následují Australané s 28 triumfy. \nROK 2013. Tomáš Berdych (vlevo) s Radkem Štěpánkem v Bělehradě dotáhli český tým k obhajobě trofeje.\nZlaté časy českého tenisu přišly v letech 2012 a 2013, kdy národní tým soutěž vyhrál. V jeho sestavě zářili Berdych s Radkem Štěpánkem, kteří se postarali o všechny body. Před nimi dokázal v roce 1980 zvítězit tým Československa v sestavě Ivan Lendl, Tomáš Šmíd, Pavel Složil a Jan Kodeš, nehrajícím kapitánem byl Antonín Bolardt a trenéry Pavel Korda a Petr Huťka.\n",
    "Date": "2025-09-14T08:05:00.0000000+02:00"
  },
  {
    "Url": "https://www.idnes.cz/brno/zpravy/zacatek-skolniho-roku-jizni-morava-novinky-lycea-zdravotni-sestry.A250901_868494_brno-zpravy_krut",
    "Title": "Na jižní Moravě „vychovají“ zdravotní sestry, místo tělocviku táhne trenérství",
    "Categories": [
      "Zprávy z Blanska a okolí",
      "Zprávy z Brna-města a okolí",
      "Zprávy z Hodonína a okolí",
      "Jihomoravský kraj",
      "Zprávy z Vyškova a okolí",
      "Zprávy ze Znojma a okolí",
      "Česká republika",
      "studium"
    ],
    "Comments": 0,
    "Images": 31,
    "Content": "To je novým typem vzdělávání v Česku, na jižní Moravě však bylo spuštěno už loni. A nyní přibývají další lycea. „V podobné formě tu fungovalo již před mnoha lety, tak jsme si řekli, že ho při této příležitosti oprášíme. Zároveň tím reagujeme na poptávku mezi dětmi,“ oznamuje ředitel boskovické školy Radovan Krajíček.\nVšeobecné lyceum představuje něco mezi klasickým gymnáziem a střední odbornou školou, což má být ideální volba pro děti, které chtějí mít specifickou přípravu, ale zároveň hodlají pokračovat na vysokou školu.\nV Boskovicích si okolo dvaceti letošních studentů zvolí v průběhu studia z předmětů jako průmyslový design, 3D tisk, účetnictví nebo osobnostní rozvoj, přičemž na škole už fungují příslušné maturitní i výuční obory, příkladem je informační technologie nebo bezpečnostně-právní činnost. „Specializované pedagogy a učebny tak již máme k dispozici a nic nového jsme přidělávat nemuseli. Nabírali jsme akorát nové učitele na všeobecné předměty,“ sděluje Krajíček.\nDalší lyceum, tentokrát pedagogické, vzniklo v Brně na Střední škole Gemini. Jejím specifikem je přizpůsobení se žákům se speciálními potřebami, a to formou individuálního přístupu, asistentů nebo třeba zvláštních pomůcek. V tomto duchu bude fungovat i lyceum. \n„Chtěl jsem rozšířit nabídku studijních oborů pro tyto žáky. Na trhu práce pak mají větší možnost uplatnění, v tomto případě třeba jako vychovatel nebo speciální asistent,“ vysvětluje ředitel Tomáš Anderle. Do prvního ročníku nastoupilo pouze jedenáct žáků, kapacita školy je totiž omezená.\nHned dvě třídy přibyly na Klvaňově gymnáziu a střední zdravotnické škole v Kyjově, kde se po deseti letech úsilí podařilo otevřít obor diplomovaná všeobecná sestra v podobě vyššího odborného studia. \n„Dlouhou dobu byl v republice pro zakládání tohoto stupně vzdělání stop stav. Až s epidemií koronaviru se ukázalo, jak důležité je mít dostatek zdravotnického personálu, a vláda tak vznik zdravotnických vyšších odborných škol opět povolila,“ přibližuje ředitelka školy Renáta Soukalová. Na prezenční studium počítají s přibližně dvacítkou studentů, u kombinovaného hlásí plný stav, tedy třicet zájemců.\nDůležitost oboru vyzdvihuje Soukalová také v souvislosti s místní nemocnicí, které by mohl pomoci získat nový personál. „V případě, že chtěli studenti zdravotnické školy pokračovat ve studiu, volili vysoké nebo vyšší odborné školy v jiných městech a po absolvování tam už obvykle zůstali. Zároveň máme v nemocnici personál, který si chce zvýšit vzdělání,“ podotýká.\nZbylé školy podobné novoty nehlásí, mnoho z nich ovšem přes léto prošlo většími či menšími rekonstrukcemi. Jen městská část Brno-střed připravila sedm investic za téměř 25 milionů korun. „Mezi nejdůležitější patří oprava stropů a elektroinstalace na Základní a mateřské škole Husova v Rašínově ulici. Významná byla i obnova jídelny na Křenové,“ jmenuje místostarosta Martin Vrubel (KDU-ČSL).\nNa Základní škole Hutník ve Veselí nad Moravou se zase výrazně změnil vstup. „Cílem bylo vytvořit funkční a estetický veřejný prostor, který bude sloužit nejen žákům a učitelům, ale i všem veselským občanům bydlícím na Hutníku,“ komentuje starosta Petr Kolář (nez.).\nV některých školách se stále pracuje. „S týdenním zpožděním zahájí školní rok Střední průmyslová škola Jedovnice na Blanensku a Základní škola Lužice na Hodonínsku,“ informuje Petr Holeček z tiskového oddělení kraje.\nNěkde pak touto dobou rekonstrukce teprve začínají. Na základní škole v Prušánkách na Hodonínsku museli loni kvůli špatnému stavu budovy přemístit žáky do provizorních buňkových tříd, nyní se konečně původní stavba dočká opravy.\nZainvestují rovněž ve Znojmě. „Příměstská část Přímětice se v posledních letech výrazně rozrůstá a s tím přibývají i žáci. Nástavba a nová tělocvična zdejší školy jsou cestou, jak na tento růst reagovat,“ avizuje starosta František Koudela (ODS) s tím, že město nyní zpracovává projektovou studii.\nKromě toho v areálu Obchodní akademie v ulici Přemyslovců vznikla soukromá základní umělecká škola, která nabídne literárně-dramatický obor a výtvarnou a multimediální tvorbu.\nNeotálely ani vysoké školy. Nejvíce nových oborů přidala Masarykova univerzita, jmenovitě třeba bioinformatiku, kriminalistická studia nebo trenérství. „Právě o nové obory na fakultě sportovních studií byl letos mezi studenty největší zájem, což může souviset se sníženým zájmem o tradiční obory. Třeba tělesná výchova a sport meziročně klesla o téměř 61 procent,“ uvádí mluvčí univerzity Radim Sajbot.\nNabídku rozšiřují i další. Vysoké učení technické přivítá první studující na pěti oborech, mezi něž patří návrh čipů a moderní polovodičové technologie nebo environmentální inženýrství. Mendelova univerzita pak otevírá obor ekotoxikologie a management odpadů.\nPremiér Petr Fiala (ODS) v doprovodu ministra školství Mikuláše Beka (STAN) dorazil v první školní den na brněnskou Střední školu Charbulova, kde na něj čekaly desítky studentů, zejména z prvních ročníků, i jejich rodičů. Po úvodním slovu od vedení školy přivítal studenty také Fiala. „Vzdělání je nesmírně důležité. Můžete si říct, že to za vás dnes vyřeší umělá inteligence, ale i ta potřebuje vzdělané lidi, kteří ji budou dále rozvíjet. Je důležité, aby vám škola dávala smysl,“ řekl premiér, který připomněl, že sám na této škole několik dní učil češtinu v rámci praxe na univerzitě.\n„Pracujeme na proměně školství. Chceme provést nezbytné reformy, které budou lépe odrážet potřeby a zájmy studentů. I proto jsme si šli prohlédnout tuto školu,“ uvedl Fiala. Ministr Bek doplnil, že právě střední škola na Charbulově, která je největší svého druhu v republice, je dobrým příkladem, jak mají školy fungovat.\nOhledně konkrétních změn se Bek vyjádřil například k úpravě podmínek odkladu. „České školství se v tom v rámci Evropy vymykalo, proto jsme se napříč politickým spektrem dohodli na změně. Nemůže se jednat o pouhé omezení, ale musíme na to školy připravit. Proto jsme zavedli povinné slovní hodnocení v 1. a 2. třídě nebo zrušili možnost propadnutí v 1. třídě,“ zmínil Bek s dovětkem, že podle poslední prognózy budou mít obce a kraje jakožto provozovatelé škol k dispozici více prostředků na přizpůsobení se těmto změnám. „Zároveň mohu říct, že tarify pedagogů pravděpodobně narostou více než tarify v jiných odvětvích,“ doplnil ministr.\n",
    "Date": "2025-09-01T14:05:00.0000000+02:00"
  },
  {
    "Url": "https://www.idnes.cz/ekonomika/domaci/17-listopadu.A241112_165150_ekonomika_rie",
    "Title": "Obchody zůstanou 17. listopadu otevřené, prodejci čekají zájem o vánoční dárky",
    "Categories": [
      "Otevírací doba",
      "Otevírací doba v obchodech v době svátků",
      "Státní svátek 17. listopadu 2024",
      "Obchod",
      "Černý pátek (Black Friday)",
      "státní svátek",
      "Vánoční dárky"
    ],
    "Comments": 10,
    "Images": 24,
    "Content": "Černý pátek neboli Black Friday oficiálně připadá na konec měsíce.\n„Díky naší poloze v centru Prahy očekáváme, že k nám dorazí nejen místní zákazníci, ale i turisté a návštěvníci, kteří přijedou do Prahy v rámci státního svátku,“ řekla ČTK za Nákupní galerii Myslbek v Praze Kristina Maixnerová. Nákupy teď podle ní Češi více rozmýšlí, zájem bude hlavně o praktické dárky, míní.\nTaké v pražském obchodním centru Palladium budou moci lidé 17. listopadu nakoupit v běžné otevírací době. „Již minulou sobotu Palladium přivítalo více než 50 000 návštěvníků. Listopad se nese na vlně slev, kdy některé obchody předčasně vyhlásily Black Friday,“ řekl mluvčí Milan Rumler. Black Friday výprodeje už nabízí Datart, Astratex, Allegro nebo Alza.\n„S blížícím se adventem pozorujeme stále rostoucí zájem o vánoční sortiment, který jsme začali prodávat už v říjnu,“ uvedl mluvčí nábytkového řetězce Ikea Petr Šašek. Největší zájem je podle něj aktuálně o vánoční dekorace nebo balicí papíry. „Například oblíbených adventních kalendářů s čokoládou a dárkovými kartičkami jsme už aktuálně prodali 90 procent celkových zásob,“ doplnil Šašek.\nObchody nad 200 metrů čtverečních musí mít ze zákona zavřeno 1. ledna, na Velikonoční pondělí, 8. května, 28. září, 28. října a 25. a 26. prosince. Na Štědrý den zákaz prodeje platí mezi 12:00 a půlnocí. Čerpací stanice, lékárny či obchody na letištích a nádražích mohou v tyto dny zůstat otevřené. Ze zbývajících státních svátků se zákaz prodeje kromě 17. listopadu nevztahuje ještě na 1. květen, Velký pátek, 5. a 6. červenec.\n",
    "Date": "2024-11-12T17:20:00.0000000+01:00"
  },
  {
    "Url": "https://www.idnes.cz/volby/brno/volby-snemovna-kandidatky-jizni-morava-fiala-schillerova-sevcik.A250825_867510_brno-zpravy_krut",
    "Title": "Zajímavá jména a přesuny. Z jižní Moravy chce do Sněmovny mladá krev i matadoři",
    "Categories": [
      "Antonín Tesařík",
      "Zprávy z Brna-města a okolí",
      "Daniel Sterzik",
      "Hnutí Přísaha",
      "Josef Flek",
      "Karel Rais",
      "Koalice SPOLU",
      "Moravské zemské hnutí"
    ],
    "Comments": 0,
    "Images": 30,
    "Content": "Zatímco exministr spravedlnosti Pavel Blažek byl kvůli bitcoinové kauze donucen pozastavit členství v ODS a vzdát se kandidatury, lidovecká poslankyně a „skokanka“ z minulých voleb Marie Jílková už mandát obhajovat nechce. \n„Nikdy vlastně nevíte, kdy v práci skončíte. Do toho máte ještě zabezpečovat rodinu. Mám dvě děti i starou maminku, o kterou se starám,“ vysvětlila pro iDNES.cz v narážce na dlouhé noční schůze.\nZe zdravotních důvodů se s vysokou politikou rozloučí i její stranický kolega Antonín Tesařík a už jen pár týdnů bude ve Sněmovně úřadovat občanský demokrat Pavel Kašník.\nNejspíš kvůli věku do obhajoby nešel ani bývalý rektor Vysokého učení technického v Brně, pětasedmdesátiletý Karel Rais. Je to jediný „odpadlík“ ze stávajících jihomoravských poslanců hnutí ANO. Ostatní v čele s Alenou Schillerovou zkusí znovu získat důvěru voličů. \nNěkteří se ale kandidátkou propadli níž a do popředí se naopak dostala „mladá krev“, jako třeba místostarosta Pohořelic na Brněnsku Patrik Pařil. Hnutí sází i na experty tím, že se bude snažit lovit hlasy mimo jiné na osobu Václava Trojana, který je vedoucím pěstírny léčebného konopí ve Fakultní nemocnici u svaté Anny v Brně i místostarostou brněnských Židenic.\nOživit novou a mladou tváří přímo v čele chce také hnutí STAN, lídrem je tak sedmatřicetiletý poslanec Josef Flek. I další tři stávající poslanci však chtějí znovu uspět.\nVolby naopak můžou přinést i návrat „starých bardů“. Šanci na zvolení má Zdeněk Koudelka, který byl za sociální demokraty poslancem v letech 1998 až 2006. Nově v barvách Trikolory zaujal třetí místo na kandidátce SPD. Jejím jihomoravským lídrem je někdejší děkan pražské Vysoké školy ekonomické Miroslav Ševčík. Ten na kandidátce nemá jako bydliště hlavní město, kde dlouhodobě žije, ale překvapivě Brno. Krátce před volbami si tam totiž přehlásil trvalý pobyt. Na zvonku, kde udává svou adresu, ovšem jeho jméno chybí.\nKuriozitou je i „šibování“ s dosavadním poslancem Janem Hrnčířem z Blanska. Kandiduje totiž jako lídr na Pardubicku. „Vyšlo to z dohody s ostatními stranami, že pan docent Ševčík bude na jižní Moravě a já půjdu sem. Znám to tady, mám tady chalupu,“ řekl iDNES.cz.\nPodobná škatulata zvolila i Přísaha, zakladatel tohoto hnutí Róbert Šlachta se pustí do voleb v Ústeckém kraji, zatímco jižní Moravu přenechá někdejšímu brněnskému primátorovi za ANO Petru Vokřálovi. Ten jako lídr loni v krajských volbách pohořel. Hnutí ANO zase vysílá bývalého ministra školství Roberta Plagu, který je z Brna, do Středočeského kraje.\nPiráti, kteří minule v koalici s hnutím STAN doplatili na kroužkování a nikdo z jihu Moravy za ně ve Sněmovně nezasedá, kompletně vyměnili čelo kandidátky. Jako lídra nasadili Michala Švagerku, dnes známého hlavně na Hodonínsku v podnikatelských kruzích a v Dubňanech, kde je místostarostou. Záda mu pak kryje šéf jihomoravských Pirátů Marek Lahoda. \nÚplně na posledním místě seznamu pak svítí jméno podnikatele Jiřího Hlavenky. Nemyslí, že by ho lidé vykroužkovali. „Věnuji se práci přímo uvnitř strany, podílím se na programu,“ sdělil šedesátiletý investor, který si před časem nemálo vydělal prodejem podílu u letenkové firmy Kiwi.com.\nDo Sněmovny by se chtěli vrátit i komunisté pod hlavičkou uskupení Stačilo! , které na jihu Moravy vede přímo jeho předseda Daniel Sterzik. Nikdo z někdejších komunistických poslanců z Jihomoravského kraje nekandiduje. Jeden muž, který ve Sněmovně seděl, se však na seznamu objevil. Jde o někdejšího sociálního demokrata Lukáše Vágnera, který se stal poslancem až jako náhradník pár týdnů před volbami v roce 2021. Vysoké politiky si tak užil jen chvilku.\nPřeběhlíka od SOCDEM získali i Motoristé, jako trojka za ně kandiduje starosta brněnské Bystrce a někdejší šéf městské buňky strany Tomáš Kratochvíl. „Zaujalo mě, co říkají. Jiní totiž mají spíš antiprogram, ať už je to antifiala, nebo antibabiš,“ poznamenal s tím, že do strany zatím vstupovat nechce.\nZdroj: průzkumy agentur STEM, Ipsos, Kantar, Median, NMS\nPoslední kandidátku, která je na všech místech obsazená, má jen Moravské zemské hnutí, jež tradičně zvedá moravskou regionální linku. Kuriozitou je, že o hlasy v čele s Pavlem Trčalou se neucházejí pouze členové tohoto uskupení, ale i konkurenčních Moravanů. \nTi sami nekandidují, někteří zástupci jsou však skrytí na kandidátce Stačilo! a také vedení této strany spolupráci s komunisty hájí a podporuje. „Vadí mi to, proto jsem využila jiné možnosti,“ uvedla starostka Pasohlávek na Brněnsku Martina Dominová, která tak raději kandiduje za Trčalovo hnutí. U Moravanů však jako členka zůstává.\n",
    "Date": "2025-08-25T11:08:00.0000000+02:00"
  },
  {
    "Url": "https://www.idnes.cz/onadnes/vztahy/martina-sevcova-dite-internet-socialni-sit-rodic-21-autorka.A250811_864232_ona-vztahy_krd",
    "Title": "Počítač v druhé třídě, mobil nejdřív ve čtvrté. Expertka na digitální výchovu radí",
    "Categories": [
      "dítě",
      "internet",
      "sociální síť",
      "Týdeník Téma",
      "výchova",
      "Životní styl",
      "digitální technologie"
    ],
    "Comments": 7,
    "Images": 31,
    "Content": "Odkdy a jak začít seznamovat dítě s digitálními technologiemi?Například Američané – a nebudou jediní – mají speciální televizory už pro novorozence. Miminko uloží do kolébky, která je automaticky kolíbá, a před očima jim běží nějaký pomalý pohyb – třeba plave rybička – a k tomu hraje hudba. Obraz je v barvách, jaké by teoreticky měly dítě zaujmout, ale úplně malé děti barvy nevidí. Jde však o extrém. V Česku se říká, že by obrazovku mělo dítě sledovat až od tří let, ale raději ne na mobilu ani tabletu, protože ty jsou pro vývoj jeho zraku příliš malé, a může si „zadělat“ na dalekozrakost. A když už dítě zabavíme obrazovkou, pak jen na chvilku a bez dramatických zvuků. Sluch se totiž vyvíjí rychleji a více působí na pozornost dítěte, které se může vyděsit, a pak trpět podvědomými strachy. Z průzkumů u starších dětí víme, že jim nevadí střílečky, násilné filmy a seriály, krev v nejrůznějších počítačových hrách, ale reálné násilí ano.\nPřipojte se ještě dnes a získejte:\n",
    "Date": "2025-09-03T16:00:00.0000000+02:00"
  },
  {
    "Url": "https://www.idnes.cz/ekonomika/zahranicni/vzpominate-na-knirek-z-mleka-slavna-reklamni-kampan-se-po-triceti-letech-vraci.A250910_104700_eko-zahranicni_jadv",
    "Title": "Vzpomínáte na knírek z mléka? Slavná reklamní kampaň se po třiceti letech vrací",
    "Categories": [
      "mléko",
      "reklamní kampaň",
      "reklama",
      "rada",
      "Spojené státy americké",
      "Kalifornie"
    ],
    "Comments": 0,
    "Images": 27,
    "Content": "Když v roce 1993 Kalifornská rada pro zpracování mléka (California Milk Processor Board) představila reklamní kampaň s názvem Got Milk?, byla to reakce na tehdy klesající spotřebu tohoto produktu ve státě. \nPozději rada její použití licencovala pro celostátní použití a z vizuálů, na nichž se tehdejší celebrity objevovaly s knírkem od mléka, se stal celosvětový fenomén, píše portál The Wall Street Journal.\nPodle společnosti Circana zabývající se průzkumem trhu poklesl prodej mléka v USA za 52 týdnů končících 10. srpnem 2025 o 0,3 procenta z hlediska objemu, ale vzrostl o 4,6 procent z hlediska hodnoty.\n„Prodej mléčných výrobků dlouhodobě klesal o 1 až 3 procenta ročně, a to po velmi dlouhou dobu,“ uvedl John Crawford, senior viceprezident pro klientské analýzy v mlékárenském sektoru ve společnosti Circana. „Je tedy velmi pozitivní, že nyní se alespoň stabilizoval.“\n#DEEDSTIMELAPSE: The 1996 \"Got Milk?\" campaign, created by Goodby Silverstein & Partners for the California Milk Processor Board, became a cultural touchstone in American advertising. Its memorable tagline, \"Got Milk?\" and its humorous ads featuring celebrities and ordinary… pic.twitter.com/rqCFq1kXhA\nNedávný silnější výkon v dolarovém vyjádření odráží rostoucí popularitu mléčných výrobků s přidanou hodnotou, které obsahují více bílkovin, méně cukru anebo žádnou laktózu. „Takové výrobky jsou však dražší než běžné mléko, dodal Crawford. V minulosti rostoucí popularita rostlinného mléka naopak mezi zákazníky chladne, což Crawford částečně přisuzuje vysokým cenám produktů v této kategorii a touze spotřebitelů po „čistých“ složeních.\nPodle společnosti Circana poklesl prodej rostlinného mléka v USA v roce končícím 10. srpnem o 6,1 procent v objemu a o 3,5 procenta v dolarovém vyjádření.\nKalifornská rada pro zpracování mléka bedlivě všechny trendy sleduje a snaží se jich využít. „Snažíme se vyjít vstříc touze spotřebitelů po jednoduchých, pravých a přírodních produktech – a upřímně řečeno, právě to teď spotřebitelé chtějí,“ řekl její výkonný ředitel Steve James.\nNová kampaň má připomínat 30 let od vzniku marketingové kampaně, která zahrnovala focení 12 000 obyvatel Kalifornie v mobilním fotografickém studiu instalovaném na různých místech po celém státě. „Bylo to tak dojemné, po dlouhých letech, kdy mléko nebylo z různých, převážně kulturních důvodů oblíbeným nápojem spotřebitelů, vidět zase, jak lidi nadšení z mléka tvoří fronty a čekají, aby se mohli vyfotografovat,“ řekl James.\nPůvodní slogan Got Milk? vytvořila americká reklamní agentura Goodby Silverstein & Partners v roce 1993 a první reklama s mléčným knírkem vznikla o rok později. V dobových reklamních klipech se obvykle objevovali lidé v různých situacích, kdy jedli suché potraviny anebo sladkosti a pak se ocitli v nepříjemné situaci, protože měli plná ústa a neměli nic, čím by to zapili. Na konci reklam se postava vždy smutně podívá přímo do kamery a zeptá se: „Máš mléko?“\nPoté, co Slogan Got Milk? Kalifornská rada pro zpracování mléka v roce 1995 dala k dispozici pro použití v tištěných reklamách, na jejích vizuálech se objevily ty největší hvězdy šoubyznysu včetně Britney Spears, Beyoncé, Rihanny anebo sester Williamsových. Coby hlavní postavy kampaně však posloužily i fiktivní postavy z komiksů, televize, videoher a filmů, jako jsou Avengers, Simpsonovi, Batman, Mario anebo třeba SpongeBob v kalhotách. „Kde je tvůj knírek?“ ptaly se.\nPodle webových stránek Got Milk? má kampaň v USA dodnes přes 90procentní povědomí o reklamě a slogan je od roku 1995 licencován mlékárenským radám po celé zemi. Got Milk? je dnes silná značka a byla dále licencována pro spotřební zboží včetně panenek Barbie, autíček Hot Wheels, dětského a teenagerského oblečení anebo třeba kuchyňského nádobí. Reklama skončila v USA v roce 2014.\nNová výroční kampaň vznikla ve spolupráci agentur Gallegos United, Rox United a Canvas United a probíhá po celém státě Kalifornie. Na rozdíl od té původní zaměřené spíše na celebrity nová reklamní verze vyzývá k účasti publikum nové generace, která možná nikdy neviděla původní reklamy s mléčným knírkem, píše portál MediaPost. \nKampaň stojí na fotografiích mladého mexicko-amerického fotografa Alda Chacóna. „Vybrali jsme ho pro jeho schopnost odrážet autentičnost, rozmanitost a hrdost, které dnes definují Kalifornii,“ uvedla kalifornská mléčná rada.\nPodobně jako u původní kampaně je i nyní středobodem putovní fotoateliér cestující po celé Kalifornii od San Diega až po Sacramento. Všude tam, kde se zastaví, si kolemjdoucí mohou nechat zhotovit portrét s mléčným knírkem a obdržet vlastní tištěný plakát.\nBěhem aktuálního turné Got Milk? vzniklo již téměř 12 000 fotografií a dosud se vytisklo a lidem doručilo více než 1 000 plakátů. Na rozdíl od typického marketingového přístupu vedlo turné k tomu, že si lidé plakáty zarámovali a vystavili doma. \nNová kampaň Got Milk? však zahrnuje i tradičnější prvky propagace. Po celém státě probíhá série outdoorových instalací včetně billboardů, plakátů a CLV. Kampaň zahrnuje také speciální webovou stránku k 30. výročí a sérii reklam na Instagramu.\nJedna z raných reklam kampaně Got Milk? z roku 1996.\n",
    "Date": "2025-09-14T09:00:00.0000000+02:00"
  },
  {
    "Url": "https://www.idnes.cz/kultura/film-televize/tajny-zivot-mazlicku-2-recenze.A190618_125634_filmvideo_ts",
    "Title": "RECENZE: Druhý Tajný život mazlíčků stále baví, ale zároveň se moc drobí",
    "Categories": [
      "Kryštof Hádek",
      "Martin Dejdar",
      "David Novotný",
      "Dolar",
      "kino"
    ],
    "Comments": 0,
    "Images": 29,
    "Content": "Na druhou stranu reklamní slogan „od tvůrců série Já, padouch“ poskytuje záruku kouzelných detailů, které stojí nad rozbitou stavbou vzájemně propojených příběhů jednotlivých zvířecích hrdinů.\nPsí parťáci dostanou výchozí situaci opsanou od disneyovské klasiky Lady a Tramp aneb co v životě mazlíčků změní přírůstek do rodiny, ovšem s pozitivním laděním včetně trefných gagů, kdy se batole opičí po chlupatých kamarádech.\nVypasená kočka zase pobaví funkcí drsného budíku a fenka přestrojením, v němž pronikne do hororové říše stařičké chovatelky kočičí armády. Bohužel ani němé tváře nemine komiksová nákaza, takže králík si zkusí úbor i úděl superhrdiny.\nNaštěstí stále zbývá dost záchytných bodů pro zralejší vkus. Dospělí ocení neurotiky s poruchou chování u veterináře, sen o rodinné idylce psího páru, v níž „míček je naše miminko“, nebo odhalení, co provádějí zvířátka v zavazadlovém prostoru letadla s našimi kufry.\nNicméně na zážitku se podepisuje nadbytečné množství dějových linií. Přitom by bohatě stačila třeba tvrdá venkovská převýchova městského mazlíka prostřednictvím agresivních krocanů, sarkastické krávy, tupých ovcí a kovbojsky stylizovaného domácího hlídače včetně napínavé akce nad propastí.\nJenže souběžně se odehrávají jiné epizody na pokračování, počínaje honbou za ztracenou hračkou a konče záchranou tygřího mláděte, kde se dostanou ke slovu i tak zprofanované motivy jako kruté cirkusy, potažmo ještě ukrutnější krotitel s ruským jménem i přízvukem a krvelačnou vlčí smečkou po boku.\nUSA, 2019, 86 min\nRežie: Chris Renaud\nScénář: Brian Lynch\nHrají: Patton Oswalt, Harrison Ford, Tiffany Haddish, Nick Kroll, Pete Holmes, Kevin Hart, Jenny Slate, Eric Stonestreet, Ellie Kemper, Lake Bell, Dana Carvey, Hannibal Buress, Bobby Moynihan\nStreamovací služby: Amazon Prime (CZ zvuk, titulky)\nKinobox: 64\u00A0%\nIMDb: 6.4\nSice se i v téhle kapitole uplatní sled nápaditých drobností v čele s vděčnými pouťovými rekvizitami, s nimiž se dá rozehrát bláznivá honička, nicméně děj se tříští a rozpadá na způsob pohádkového leporela. Neustále skáče, přepíná a přepojuje jako reportážní vstupy z různých úseků rozkopané dálnice, aniž by si vybral jedno ústřední nosné téma, které by rozvinul a zpracoval opravdu pořádně.\nSvou bezmála klipovou strukturou se Tajný život mazlíčků 2 připravuje o jednolité divácké soustředění i hodnoticí body, třebaže je zjevné, že si tak připravuje půdu pro velké společné akční finále.\nA nutno uznat, že jakmile se do zběsilé výpravy zapojí veškeré osazenstvo včetně stařenky s celou kočičí rotou, dostane se animovaná groteska do obrátek. Zkrátka i když prvotní okouzlení vyprchalo, pořád je to příjemná rodinná podívaná se spolehlivým řemeslem, s rozumnou délkou a slušným dabingem, jemuž kralují Martin Dejdar, Kryštof Hádek a David Novotný.\n",
    "Date": "2019-06-18T13:56:00.0000000+02:00"
  },
  {
    "Url": "https://www.idnes.cz/ekonomika/domaci/oteviraci-doba-obchody-jan-hus-cyril-metodej-cervenec-svatky.A240702_092907_ekonomika_ven",
    "Title": "Jan Hus ani Cyril s Metodějem obchody nezavřou, to zase až svatý Václav",
    "Categories": [
      "Cyril a Metoděj",
      "Jan Hus",
      "Svatý Václav",
      "Obchod",
      "Svátek práce (První máj)",
      "Den boje za svobodu a demokracii (17. listopad)",
      "Otevírací doba v obchodech v době svátků"
    ],
    "Comments": 13,
    "Images": 23,
    "Content": "Ani na jeden z červencových státních svátků se nevztahuje zákon přijatý v roce 2016, který upravil prodejní dobu pro všechny prodejny s plochou nad dvě stě čtverečních metrů.\nCyril a Metoděj i Jan Hus tak patří spolu s Velkým pátkem, Svátkem práce a Dnem boje za svobodu a demokracii mezi dny volna, které nemají na maloobchodní prodej žádný vliv. V obvyklém provozu jsou rovněž i online rozvážkové služby jako Rohlík či Košík.\nNejbližší sváteční omezení tak na tuzemské zákazníky čeká až po prázdninách, 28. září na svatého Václava.\nZAVŘENO \n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\n28. října – Den vzniku samostatného československého státu\n25. prosince – 1. svátek vánoční\n26. prosince – 2. svátek vánoční\n\nOTEVŘENO\nVelký pátek\n1. května – Svátek práce\n5. července - Den slovanských věrozvěstů Cyrila a Metoděje\n6. července - Den upálení mistra Jana Husa\n17. listopadu – Den boje za svobodu a demokracii\n24. prosince – Štědrý den (jen do 12 hodin)\n",
    "Date": "2024-07-02T12:08:00.0000000+02:00"
  },
  {
    "Url": "https://www.idnes.cz/kultura/film-televize/blade-runner-2049-recenze.A171005_091024_filmvideo_ts",
    "Title": "RECENZE: Nový Blade Runner napíná na skřipec a opisuje Dana Browna",
    "Categories": [
      "Dan Brown",
      "Blade Runner",
      "Denis Villeneuve",
      "Harrison Ford",
      "Ryan Gosling",
      "Jared Leto",
      "Ana de Armas",
      "Edward James Olmos"
    ],
    "Comments": 45,
    "Images": 29,
    "Content": "Na to, jak málo se tu vlastně stane a jak naléhavě tvůrci žádají, aby novináři i z toho mála pokud možno nic předem neprozradili, trvá film strašlivě dlouho a režisér Denis Villeneuve svou záměrnou až zlomyslnou neuspěchaností doslova napíná na skřipec.\nNejen hrdinové postupují mátožně krok co krok, i ten pes, který přijde na scénu až s minulým rekem neboli Harrisonem Fordem, se loudá. Hlavní part ovšem převzal Ryan Gosling coby policejní likvidátor umělých bytostí nové generace, který při své práci narazí na výbušné tajemství a chce se dobrat podrobností od svého předchůdce čili Forda – tedy pokud přežijí.\nFinální bitka utopená v přívalu vod je opravdu efektní, přesto se nedá mluvit o typické akční sci-fi. Přestylizovaný obraz odcizené budoucnosti ještě posílil náladu stylu noir, existenciální prázdnotu však zaplňují zase jenom prázdné věty, technokratická recitace na pozadí chodeb či laboratoří. Místy film navzdory své výtvarné bravuře či spíše manýře připomíná absurdní divadlo ve sterilních kulisách.\nJistě, tvůrci se mohou spolehnout na armády skalních fanoušků původní legendy, kteří prostě nezvolají „Král je nahý“, i kdyby se na hodinky kradmo dívali ještě častěji. Nemohou nahlas přiznat, že pokračování ve své době průlomového Blade Runnera se stalo vyloženě formalistickou záležitostí, okrasným aranžováním více či méně chladných výjevů, zatímco všechno podstatné ze 163 minut nastavovaného času se odehraje v poslední půlhodince, a to včetně onoho údajně převratného tajemství, které člověk uhádne dávno dopředu.\nUSA / Kanada / Velká Británie, 2017, 163 min\nRežie: Denis Villeneuve\nScénář: Hampton Fancher, Michael Green\nHrají: Ryan Gosling, Harrison Ford, Sylvia Hoeksová, Ana de Armas, Robin Wright, Jared Leto, Dave Bautista, Carla Juri, Mackenzie Davis, Lennie Jamesová, Barkhad Abdi, Edward James Olmos, David Dastmalchian, Hiam Abbass, Mark Arnold\nStreamovací služby: Amazon Prime (CZ zvuk, titulky)\nKinobox: 80\u00A0%\nIMDb: 8.0\nPravdou nicméně zůstává, že vytříbená obraznost s podporou triků, jež dávají příběhu ráz přízračnosti v čele s revuálními tanečnicemi z jiných časů, patří k silným stránkám podívané. Okamžik, kdy se skutečná a uměle vyrobená žena pro milostnou scénu svými těly navzájem prolnou a výsledná kráska se tak dráždivě svléká čtyřma rukama, patří k labužnickým nápadům. Škoda, že se až za tři týdny dozvíme, které vizuální efekty Blade Runnera 2049 vznikly v pražské firmě UPP. Přesně tak dlouho po premiéře totiž musí zaměstnanci podle smlouvy zachovat mlčení.\nO čem však mlčet nelze, je fakt, že se i pokračovatelé slavné značky dopustili otřepaných výroků o blížící se „revoluci, která osvobodí náš lid“. Taková klišé opravdu nemají co dělat ve filmu, od něhož se očekávala událost roku. \n",
    "Date": "2017-10-05T09:45:00.0000000+02:00"
  },
  {
    "Url": "https://www.idnes.cz/ekonomika/domaci/statni-svatek-17-listopad-oteviraci-doba-obchodu.A221114_104050_ekonomika_thee",
    "Title": "Jak bude otevřeno 17. listopadu, hlásí obchody zákazníkům raději s předstihem",
    "Categories": [
      "Otevírací doba v obchodech v době svátků",
      "Obchod",
      "státní svátek",
      "Kateřina Böhmová",
      "Billa",
      "Letiště Václava Havla",
      "Mountfield",
      "Štědrý den"
    ],
    "Comments": 0,
    "Images": 24,
    "Content": "Standardní otevírací doba bude platit u potravinových řetězců, hobby marketů, obchodních center či nábytkových domů. Mluvčí společnosti Billa Dana Bratánková sdělila, že otevřené zůstanou i prodejny na Letišti Václava Havla a na hlavních vlakových nádražích v Praze či v Brně. Totéž platí pro pobočky na čerpacích stanicích Shell. \nProdejny společnosti Mountfield podle mluvčí Kateřiny Böhmové očekávají 17. listopadu standardní tržby.\nUž dříve obchodníci sdělili, že zákazníkům často není jasné, v jaké státní svátky mají obchody zavřeno. Proto o případných změnách otevírací doby informují na svých webových stránkách.\nPokud ve sváteční den dostanete chuť na něco dobrého, jsme tu pro vás.  http://kauf.land/letak\nZe zákona o prodejní době v maloobchodě, který vešel v platnost v roce 2016, musí mít prodejny nad 200 metrů čtverečních zavřeno na Štědrý den, první i druhý svátek vánoční, Nový rok, 8. května, 28. září a 28. října. Dodržování zákona v tyto dny sleduje Česká obchodní inspekce. \nBěhem zbývajících státních svátků, kam kromě 17. listopadu spadá i Velký pátek, 1. květen a 5. a 6. červenec, zákaz prodeje neplatí. Odbory si dlouhodobě přejí zákaz prodeje rozšířit na všechny státní svátky.\n",
    "Date": "2022-11-14T14:49:00.0000000+01:00"
  },
  {
    "Url": "https://www.idnes.cz/zpravy/revue/spolecnost/sisa-sklovska-zpevacka-13-komnata-onemocneni-rukou-operace.A250905_173828_lidicky_potu",
    "Title": "Zpěvačka Sisa Sklovská bojuje se zdravím, trápí ji vzácné onemocnění rukou",
    "Categories": [
      "celebrita",
      "Celebrity",
      "Kariéra",
      "nemoc",
      "Rozhovor",
      "televizní pořad",
      "zpěvák",
      "Sisa Lelkes Sklovská"
    ],
    "Comments": 14,
    "Images": 35,
    "Content": "Rodačka z Žiliny je jednou z nejvýraznějších osobností československé pěvecké scény. Už jednatřicet let působí jako operní pěvkyně v divadle Nová scéna v Bratislavě.\nV pořadu 13. komnata na úvod prozradila, že její pravé jméno je Silvia. Přezdívku Sisa získala na základní škole a od té doby ji používá. Jejím snem vždy bylo stát se veterinářkou. \nModerátorka Monika Valentová a zpěvačka Sisa Sklovská při natáčení pořadu 13. komnata\n„Můj otec ale říkal, že mám určité umělecké nadání. Řekl doslova: Co ty tam budeš dělat, to budeš zpívat v kravíně? Byl z toho úplně nešťastný,“ vzpomíná Sisa Sklovská.\nVe škole kdysi vyhrála pěveckou soutěž a tím to všechno začalo. Začala úspěšně reprezentovat školu a i když původně nechtěla, rozhodla se jít na konzervatoř. \n„Máma mi řekla, že ze mě nic nebude,“ popisuje s tím, že rodina její budoucí kariéře moc nefandila. Její tehdejší přítel ji tajně přihlásil na Vysokou školu múzických umění, na kterou nakonec nastoupila. Do opery se zamilovala a stala se sólistkou ve Slovenském národním divadle. Později začala vystupovat i v muzikálech.\nNa Slovensku se Sisa také seznámila se svým budoucím manželem, podnikatelem Jurajem Lelkesem. Vzali se v roce 2011, jsou spolu déle než čtrnáct let.\nJuraj Lelkes a Sisa Lelkes Sklovská na Česko-Slovenském plese (Praha, 17. února 2024)\nI když se zpěvačce kariérně velmi dařilo, začalo ji zrazovat tělo. „Začalo to v roce 2013, kdy jsem začala pociťovat, že mě občas velmi bolí noha. Já Stále jsem byla v pohybu a nikdy předtím jsem žádné fyzické problémy neměla,“ říká. \nLékaři v Praze zjistili, že jí odchází kyčelní kloub a je nutná okamžitá operace. Sklovskou však v té době čekala cesta na světový muzikál do Koreje a trvalo rok, než se odhodlala operaci podstoupit.\n„Bohužel mi pak po devíti měsících začal odcházet druhý kloub. Je to neuvěřitelné, ale my jsme tehdy zrovna jeli opět do Koreje. Vrátila jsem se s vítězstvím, ale s nemocnou nohou. A potom mi museli operovat i tu,“ popisuje.\n„Když mi operovali kloub, během operace jsem dokonce zpívala,“ přiznala Sisa Sklovská s tím, že měla pouze částečnou anestezii. Uspat se prý nenechala kvůli hlasivkám. „Všechno jsem během operace slyšela i viděla,“ dodala.\nI když si myslela, že ji v nejbližší době žádná další operace nečeká, začala mít náhle problémy s prsty na rukou. Zpěvačka má Dupuytrenovu kontrakturu, což je poměrně vzácné onemocnění, které postihuje vazivový aparát rukou. \nSisa musela podstoupit další operace, které zvládla opět bez narkózy. „Všimla jsem si toho už před lety, kdy se mi začaly křivit prsty. Vůbec jsem nevěděla, proč se mi to děje. Už mám třikrát operované obě ruce,“ vysvětluje.\nZa posledních pět let podstoupila celkem šest operací. „Nechci, aby se to opakovalo. Ta operace není jednoduchá, je dost náročná. A vždycky mě to dost zbrzdí. Můj manžel mi ale říká, že si nemám na co ztěžovat, protože mám hlas,“ směje se. \nI když jí onemocnění ztrpčují život, nestala se z ní pesimistka. „Miluju život, svoji práci a lidi. Jsem moc ráda na světě a proto mi nezbývá nic jiného, než to brát s obrovským nadhledem a optimismem,“ dodává Sisa Sklovská. \n",
    "Date": "2025-09-07T09:29:00.0000000+02:00"
  },
  {
    "Url": "https://www.idnes.cz/kultura/aktuality/banksy-dilo-demonstrant-brit-streetart-umelec-londyn-soudce.A250908_144153_show_aktual_mikp",
    "Title": "Umělec Banksy odhalil nové dílo. Ukazuje soudce, který bije demonstranta",
    "Categories": [
      "Banksy",
      "Palestine Action",
      "Válka na Ukrajině"
    ],
    "Comments": 48,
    "Images": 28,
    "Content": "Stanice BBC dílo spojila se sobotním zatčením 890 lidí na protestu podporujícím propalestinskou organizaci Palestine Action, kterou britské úřady označily za teroristickou.\nŽe jde o Banksyho dílo, dokládá podle médií fakt, že jej umělec publikoval na svém instagramovém účtu. Banksy se svými výtvory často kriticky vyjadřuje k vládní politice. Jeho předchozí práce narážely mimo jiné na migraci, válku na Ukrajině a bezdomovectví.\nBanksyho díla obvykle vzbuzují nemalé kontroverze. Další jeho tvorbu si můžete prohlédnout ve fotogalerii. \n",
    "Date": "2025-09-08T14:51:00.0000000+02:00"
  },
  {
    "Url": "https://www.idnes.cz/sport/tenis/us-open-grandslam-ctvrtfinale-krejcikova-lehecka-vondrousova.A250902_141556_tenis_jrv",
    "Title": "Vondroušová se zranila a před čtvrtfinále odstoupila. Lehečka a Krejčíková prohráli",
    "Categories": [
      "Aryna Sabalenková",
      "Carlos Alcaraz",
      "Barbora Krejčíková",
      "Jiří Lehečka",
      "Markéta Vondroušová",
      "Česká republika",
      "US Open"
    ],
    "Comments": 169,
    "Images": 32,
    "Content": "„Láme mi srdce, že kvůli zranění, které jsem si přivodila v předchozím zápase, nemůžu jít na kurt,“ napsala Vondroušová na svůj Instagram. \nNaposledy hrála v neděli osmifinále proti Jeleně Rybakinové, kterou zdolala 6:4, 5:7, 6:2, a potíže si ještě zhoršila při úterním tréninku. Pouhé tři hodiny předtím, než měla Sabalenkovou na dvorci Arthura Ashe vyzvat.\nZáběry ESPN ukazují, že se po zdánlivě rutinním forhendu na několik vteřin náhle sklonila do předklonu. Nejspíš okamžitě věděla, že je zle, protože propukla v pláč. Když si sedla na lavičku, zarmoucený obličej schovávala do ručníku. \nBreaking: Marketa Vondrousova has withdrawn from the US Open.Aryna Sabalenka will face Jessica Pegula in the semifinal, a rematch of their 2024 US Open Final match. https://t.co/SRDh3ili7o\nA přestože se ji její tým snažil povzbudit, potíže se ukázaly být natolik vážné, že Vondroušové znemožnily do čtvrtfinále nastoupit. Zhruba hodinu a půl před začátkem, který byl naplánovaný na 19:00 newyorského času, oznámila, že se odhlašuje.\n„V rozehrávce jsem koleno znovu ucítila a po konzultaci s turnajovým doktorem jsem se rozhodla, že nebudu riskovat, že si zranění zhorším.“\nPro 26letou levačku je to obrovská smůla, protože na US Open se prezentovala skvělými výkony. Ve třetím kole porazila světovou osmičku Jasmine Paoliniovou a v nedělním osmifinále si vyšlápla i na desátou hráčku žebříčku Rybakinovou.\nProti obhájkyni Sabalenkové by sice byla outsiderkou, i tak se ale hodlala poprat o překvapení. Nicméně další zranění do už tak početné sbírky, kterou v posledních měsících i letech nastřádala, ji o zápas připravilo.\n„Markéty je mi moc líto, ještě po tom, čím vším si prošla,“ napsala na Instagram Běloruska. „Hrála tady úžasný tenis a vím, jak moc ji tohle musí bolet. Doufám, že se dokážeš brzy zotavit,“ vzkázala jí. V semifinále se utká s přemožitelkou Krejčíkové Pegulaovou. \nPoslední český zástupce v mužském singlu Lehečka předvedl proti Alcarazovi sympatický výkon a blýskl se několika velmi dobrými momenty. Na úspěch proti světové dvojce to však bylo málo.\nReportáž z utkání\nLehečka prohrál za necelé dvě hodiny ve třech setech, hlavní příčinou byly nepovedené úvody první a druhé sady.\nČeský tenista pokaždé začínal na servisu, a protože ho v obou případech ztratil, musel hned od začátku dotahovat. To se ale proti sebevědomému a silnému Alcarazovi ukázalo jako téměř nemožný úkol – hvězdný Španěl totiž za celý zápas nepustil Lehečku k jedinému brejkbolu. \nŠampion US Open z roku 2022 trápil českého soupeře tvrdými, přesnými a někdy i chytře zahranými údery. Navíc o něco lépe zvládal koncovky gamů i jednotlivých výměn. Ve statistice vítězných míčů předčil Lehečku 28:16 a naopak nevynucených chyb zaznamenal méně.\nTeprve ve třetím dějství se 21. hráč světa úspěšně popasoval s úvodem a místo dotahování držel se Španělem krok. Rozuzlení vyrovnaného průběhu proto nastalo až v devátém gamu, kdy Alcaraz zaútočil. Na příjmu otočil z 0:30, zapsal čtvrtý brejk v utkání a poté čistou hrou zápas doservíroval.\nNavzdory třísetové porážce odehrál Lehečka své dosud nejlepší US Open v kariéře. Čtvrtfinálovou účastí navíc vyrovnal své celkové grandslamové maximum, kterého dosáhl na Australian Open před dvěma lety.\nKrejčíková potřetí za sebou vyzvala domácí soupeřku, ale zatímco Navarrovou i Townsendovou dokázala zastavit, světová čtyřka a loňská finalistka US Open Pegulaová už byla nad její síly.\nDvojnásobné grandslamové šampionce se duel nevydařil. Udělala sedm dvojchyb a 24 nevynucených omylů, vítězných úderů zapsala jen 14. \nReportáž z utkání\n„Byl to těžký zápas. Hrála jsem s hráčkou, která je top, daří se jí tu a cítí se zde v pohodě. Škoda, že se mi to nescházelo, škoda, že mi servis odjel na dovolenou,“ řekla českým novinářům Krejčíková.\nTrápila se už od začátku, z prvních devíti výměn získala jedinou a rychle prohrávala 0:3. Zatímco Američanka od prvních minut působila sebejistě, česká tenistka se hledala.\nPostupem času se zvedla, potýkala se však se slabším podáním. V prvním setu šla podávat čtyřikrát a ve všech těchto gamech čelila brejkbolu. Přičemž složité koncovky zvládla s padesátiprocentní úspěšností.\nZa stavu 2:4 se sice díky vlastnímu brejku dostala zpět na dostřel, hned poté ale podruhé ztratila vlastní podání. Závěr už si Američanka pohlídala a po výsledku 6:3 se ujala vedení.\nTaké úvod druhé sady zvládla lépe Pegulaová – čistou hrou na příjmu a koncentrovaným výkonem při podání odskočila na 2:0. A o chvíli později po dalším brejku zvýšila už na 4:1.\nKrejčíková sice vzápětí dvěma gamy v řadě utkání ještě zdramatizovala, ztrátu na hvězdnou Američanku však smazat nedokázala. Nakonec padla dvakrát 3:6 a premiérové semifinále US Open si nezahraje.\ntvrdý povrch, dotace 90 milionů dolarů\nMužiDvouhra - čtvrtfinále:Alcaraz (2-Šp.) - Lehečka (20-ČR) 6:4, 6:2, 6:4\nČtyřhra – čtvrtfinále: Macháč, Vocel (ČR) - Willis, Drzewiecki (Brit./Pol.) 4:6, 6:3, 6:1Granollers, Zeballos (5-Šp./Arg.) - Pavlásek, Zieliňski (ČR/Pol.) 6:7 (1:7), 6:3, 7:6 (10:4)\nŽenyDvouhra - čtvrtfinále:Sabalenková (1-Běl.) - Vondroušová (ČR) bez bojePegulaová (4-USA) - Krejčíková (ČR) 6:3, 6:3\nČtyřhra - čtvrtfinále:Siniaková, Townsendová (1-ČR/USA) - V. Williamsová, Fernandezová (USA/Kan.) 6:1, 6:2\nJuniořiDvouhra - 2. kolo:Kumstát (ČR) - Goode (USA) 6:2, 6:4\nJuniorkyDvouhra - 2. kolo:J. Kovačková (6-ČR) - Leeová (USA) 6:2, 6:2Paštiková (ČR) - Frodinová (16-USA) 6:2, 6:1\n",
    "Date": "2025-09-02T23:24:00.0000000+02:00"
  },
  {
    "Url": "https://www.idnes.cz/usti/zpravy/archeologove-nalezli-v-usti-nad-labem-pod-budoucim-justicnim-palacem-devatenact-mamutu.A250912_142150_usti-zpravy_imst",
    "Title": "Nález ostatků 19 mamutů v Ústí nad Labem je evropský unikát. Vědci doufají v objev tábořiště",
    "Categories": [
      "Ústecký kraj",
      "mamut",
      "objev",
      "Zprávy z Ústí nad Labem a okolí",
      "Česká republika",
      "Bukov"
    ],
    "Comments": 10,
    "Images": 33,
    "Content": "Když v listopadu 2024 archeologové našli na místě budoucí stavby justičního paláce skládku kostí pravěkých lovců, netušili, jak významný nález to bude. Na místě, kde lovili lidé před 26 tisíci lety, totiž našli i ostatky devatenácti mamutů.\nPodle ředitele Ústavu archeologické památkové péče severozápadních Čech Petra Lisska jde o mimořádný nález, který nemá v Čechách obdoby a i v Evropě je vzácný. „Identifikovali jsme devatenáct mamutů na základě mandibulí – dolních čelistí, které jsme ve vrstvě objevili. Jde o zbytky zpracovaných zvířat, které tehdejší lovci zanechali na jednom místě. Bohužel to není samotné tábořiště, ale místo, kde zvěř rozebírali,“ vysvětluje archeolog.\nObjevené nálezy pocházejí z období takzvaného gravettienu – mladého paleolitu, kdy se v Evropě rozvíjela kultura lovců mamutů. Zatímco většina známých lokalit se nachází v povodí Dunaje, Odry a na jižní Moravě (Dolní Věstonice, Pavlov), objev v Ústí nad Labem posouvá hranice jejich výskytu daleko na západ. „To, co jsme našli, způsobilo v odborných kruzích doslova poprask. Lokalita je totiž z mladší fáze gravettské kultury, kdy lidé zřejmě více migrovali a opustili klasická velká tábořiště,“ dodává Lissek.\nNaleziště bylo objeveno zcela náhodně při archeologickém dozoru výkopových prací. Lokalita o rozloze zhruba tisíc metrů čtverečních leží více než dva metry pod současným povrchem a na první pohled by ji laik snadno přehlédl – tvoří ji jen tenká tmavší vrstvička v jinak světlé sprašové vrstvě.\nPodle Lisska pomohlo k zachování nálezů právě to, že byla celá vrstva překryta navátou spraší z doby posledního ochlazení. „Mnoho podobných míst zaniklo erozí nebo změnou krajiny. Tady se však díky příznivým přírodním podmínkám podařilo nález uchovat až do dnešních dnů,“ vysvětluje.\nKromě mamutích kostí objevili také ostatky sobů, jelenovitých, koní či nosorožce srstnatého. Nalezli i ohniště, množství kamenných nástrojů a surovin, včetně drobných čepelí, nožů, škrabadel nebo otloukačů. Zajímavostí jsou i čedičové bloky, které mohly sloužit k drcení kostí pro získání morku.\nObjevila se i místa zasažená červeným barvivem, které mohlo sloužit jako ochrana proti hmyzu nebo jako dezinfekce. „Lovci ho možná nanášeli na kůži, jak to známe od původních obyvatel Ameriky. Barvivo se také často používalo v pohřebních rituálech, takže jsme zpozorněli. Ale žádný hrob jsme nenašli,“ říká archeolog.\nZatímco zmíněné Dolní Věstonice jsou proslavené venušemi a rytinami, Bukov se zatím podobným nálezem pochlubit nemůže. Jediným uměleckým artefaktem je broušený a vrtaný přívěsek z mamutoviny. Ostatní kosti zatím kvůli případným rytinám zkoumají odborníci.\nNyní si archeologové kladou otázku: Proč právě zde? Jedna z hypotéz předpokládá, že se v oblasti dnešního Klíšského potoka nacházelo hlubší údolí, možná soutěska, kde se dali mamuti snáze ulovit. Zvířata se zde mohla pást na stepních trávách a soutěska nabízela úkryt i strategickou výhodu pro lovce.\n„Lov v takovém terénu byl bezpečnější i efektivnější. Lovci mohli stáda čekat shora a zároveň se chránit před případnými útoky,“ doplňuje Lissek.\nNyní archeologové doufají, že se podaří objevit i samotné tábořiště, které by mohlo být nedaleko skládky. „Není to vyloučené, ale vzhledem k rozsáhlé zástavbě je možné, že bylo nenávratně zničeno. I tak nález z Bukova považujeme za mimořádný a velmi cenný,“ uzavírá Petr Lissek.\nZároveň se počítá s tím, že bude nález veřejně připomenut. Podle archeologů je velký zájem, aby součástí nového justičního paláce na Bukově byla připomínka objevu. O přesné podobě se zatím nerozhodlo. V roce 2028 se pak plánuje rozsáhlá archeologická výstava v ústeckém muzeu, jejíž součástí by měla být právě i expozice věnovaná lokalitě Bukov. Jak poznamenal Petr Lissek, takový objev může Ústí závidět řada měst po celé Evropě.\n",
    "Date": "2025-09-14T10:00:00.0000000+02:00"
  },
  {
    "Url": "https://www.idnes.cz/ekonomika/podniky/liberske-lahudky-praha-hlavni-nadrazi-vlak.A250901_170633_ekoakcie_jans",
    "Title": "Měla malý stánek s bagetami na nádraží. Tam začal příběh sítě vyhlášených lahůdek",
    "Categories": [
      "jídlo",
      "Libeřské lahůdky",
      "osobní vlak",
      "Zpravodajství",
      "bageta",
      "Hlavní nádraží Praha",
      "rychlé občerstvení",
      "Podnikání"
    ],
    "Comments": 21,
    "Images": 30,
    "Content": "Zkraje 90. let jsme byli konkurenti na pražském hlavním nádraží. Ale zatímco pro mě byl prodej smažených hranolků a nanuků v dávno zrušeném stánku dole před nádražím jen letním studentským přivýdělkem, ona o patro výš v roce 1991 položila bytelný základ úspěšného podnikání.\nPřipojte se ještě dnes a získejte:\n",
    "Date": "2025-09-14T00:00:00.0000000+02:00"
  },
  {
    "Url": "https://www.idnes.cz/brno/zpravy/jizda-na-cervenou-semafor-kyvadlovy-provoz-policie.A250912_160940_brno-zpravy_mos1",
    "Title": "Řidič ignoroval červenou, u semaforu objel stojící vůz a vyrazil do zúžení",
    "Categories": [
      "Jihomoravský kraj",
      "Zprávy z Vyškova a okolí",
      "Slavkov u Brna"
    ],
    "Comments": 43,
    "Images": 25,
    "Content": "Jeden z motoristů už zpomaloval, když před sebou na semaforu uviděl červenou. Řidič dodávky za ním ale jedenáct sekund po rozsvícení tohoto signálu nedbal, auto před sebou objel a spěchal na druhou stranu mostu.\nTam ho okamžitě zastavili policisté a muž za volantem hned věděl proč. „Kam pospícháte?“ ptal se policista hříšníka. „Domů,“ odpověděl šofér, jemuž se tak cesta kvůli provinění naopak protáhla.\nMapy poskytuje OpenStreetMap\u00A0pod Open Data Commons Open Database License\nNavíc musí počítat s pokutou. Jak policisté informovali, za jízdu na červenou hrozí pokuta na místě až 5 500 korun, ve správním řízení až 25 tisíc korun a navíc šest trestných bodů.\nTento motorista ale nebyl jediným, který nedbal značení. „Natvrdo červená, úplně plná palba. Předjel auto, které tady stálo na červenou,“ hlásí policista, který v autě sleduje provoz u mostu. Situace stejně jako ta předchozí je zachycená i na videu.\nPolicisté upozorňují, že kromě sankcí jde především o to, co svým chováním takto bezohlední šoféři způsobí. „Podobné jednání zbytečně zvyšuje nervozitu řidičů čekajících na druhé straně kyvadlového úseku, kterým se zkracuje čas na projetí, a může vést i ke kolizím či dalším zdržením,“ poznamenal policejní mluvčí Petr Vala.\n",
    "Date": "2025-09-12T17:34:00.0000000+02:00"
  },
  {
    "Url": "https://www.idnes.cz/sport/tenis/us-open-ctvrty-den-zpravodajstvi.A250826_215317_tenis_ikuc",
    "Title": "Menšík na US Open selhal proti outsiderovi, ve třetím kole jsou čtyři Češi",
    "Categories": [
      "US Open",
      "Jakub Menšík",
      "Česká republika",
      "Jiří Lehečka",
      "Tereza Valentová",
      "Jelena Rybakinová",
      "Tomáš Macháč"
    ],
    "Comments": 71,
    "Images": 31,
    "Content": "Papírově velmi přijatelného soupeře měl pro druhé kolo Menšík, ale s francouzským kvalifikantem Ugem Blanchetem, až 184. tenistou světa, senzačně prohrál. Po necelých čtyřech a půl hodinách mu podlehl 7:6, 6:7, 6:3, 4:6 a 6:7.\nReportáž z utkání\nDevatenáctiletý Čech hrál na US Open loni i předloni třetí kolo, letos tedy tento výsledek neobhájí. \nA přišel rovněž o šanci zahrát si s krajanem Macháčem, kterého tak příště vyzve 26letý Blanchet. \nŠampionovi letošního podniku Masters v Miami Menšíkovi nepomohlo ani 29 es a 63 vítězných míčů. Udělal také 66 nevynucených chyb. \nPrvní set získal v tiebreaku (7:2), druhou sadu sice ve zkrácené hře ztratil (5:7), přesto utkání i nadále kontroloval. Třetí set sebral díky brejku v šesté hře, vedení 2:1 ale nedotáhl. Čtvrtou sadu prohrál kvůli ztracenému podání v závěrečné desáté hře, a tak rozhodlo až páté dějství. \nV něm český tenista za stavu 5:6 odvrátil mečbol a v super tiebreaku dotáhl ztrátu 3:6. Od stavu 7:7 však zbývající tři míčky prohrál. \nVondroušová do třetího kola prošla přes 32. nasazenou Američanku McCartney Kesslerovou, kterou zdolala i před necelým měsícem na úvod travnatého grandslamu. V New Yorku ji pokořila 7:6 a 6:2. \nReportáž z utkání\nDál ji čeká těžší výzva – světová osmička Jasmine Paoliniová z Itálie. \nAktuálně 60. hráčka žebříčku odvrátila v tiebreaku první sady setbol, načež využila svůj třetí. \nVe druhém dějství už na kurtu dominovala a soupeřku třikrát brejkla. Nemuselo ji tak mrzet ani devět dvojchyb, obě tenistky měly stejně nevynucených minel (36) a Vondroušová trefila o jeden winner méně (27:28). \nPo úspěšné kvalifikaci prošla osmnáctiletá naděje Valentová i prvním kolem hlavní soutěže a za odměnu si vysloužila střet se světovou desítkou Jelenou Rybakinovou. \nReportáž z utkání\nWimbledonskou šampionku z roku 2022 pořádně prověřila, ve druhé sadě vedla 5:2 a měla i čtyři setboly, přesto nakonec prohrála 3:6 a 6:7. \nSvěřenkyně trenéra Libora Salaby si v prvním setu vypracovala náskok brejku, od stavu 3:2 ale prohrála zbývající čtyři hry. Ve druhé sadě vedla dokonce 5:2 a v osmém gamu měla první dva setboly, avšak Rybakinová je odvrátila a poté dotáhla set do tiebreaku.\nV něm si Valentová vypracovala další dva setboly, znovu ale neuspěla. Naopak Rybakinová získala od stavu 6:7 zbývající tři míčky a využila hned první mečbol. Česká naděje tak stejně jako při své grandslamové premiéře na letošním Roland Garros dohrála ve druhém kole. \nPoté, co v prvním kole vymazala 22. nasazenou Victorii Mbokovou, si Krejčíková podle očekávání poradila i s Japonkou Mojukou Učidžimaovou. Proti sokyni z konce první světové stovky zvítězila jasně 6:4 a 6:2.\nPodrobná reportáž \nLoňská wimbledonská šampionka porazila japonskou soupeřku za hodinu a jedenáct minut. V poměru vítězných míčů ji přehrála 21:8, pětkrát také prolomila její servis. \nDo třetího kola US Open postoupila podruhé v kariéře a poprvé od roku 2021, kdy ovládla Roland Garros. Příště zkusí oplatit porážku z letošního Wimbledonu světové jedenáctce Emmě Navarrové. \nPro Macháče bylo vítězství v úvodním kole nad Italem Lucou Nardim prvním úspěchem od začátku července, nyní zdolal i devatenáctiletou brazilskou naději Joaa Fonsecu. \nPodrobná reportáž \nMladého soupeře přemohl 7:6, 6:2, 6:3 a ve třetím kole bude chtít pomstít Menšíka, střetne se s jeho přemožitelem Blanchetem.\nČtyřiadvacetiletý reprezentant si s loňským vítězem Turnaje mistrů pro hráče do 20 let poradil za necelé dvě hodiny. Za obhajobou osmifinálové účasti pokračuje bez ztráty setu.\nKlíčová pro něj byla povedená koncovka prvního setu, v níž za stavu 4:5 odvrátil setbol a v tiebreaku uspěl 7:4. \nDruhou sadu získal díky dvěma brejkům a ve třetí sadě zvítězil po prolomeném podání soupeře v šesté hře. Ani jednou nepřišel o servis a zaznamenal také 30 vítězných míčů.\n„Zápas byl velice těžký, on je vynikající tenista,“ hodnotil. „V prvním setu rozhodly jeden nebo dva míčky, pak jsem svou úroveň ještě zvedal a soupeř na to neměl odpověď. Už jsem mu nedal čuchnout.“ \nDvacátý nasazený Lehečka sice stejně jako v prvním kole prohrál úvodní set, ale poté proti Tomási Martínu Etcheverrymu dominoval a zvítězil 3:6, 6:0, 6:2 a 6:4. \nPodrobná reportáž \n„Jsem rád za to, jak se mi podařilo najít timing a dobrý pocit na kurtu. Od druhého setu mi přišlo, že jsem byl ve všech ohledech lepším hráčem,“ těšilo Lehečku.\nVe třetím kole narazí na Belgičana Raphaëla Collignona, až 107. hráče žebříčku, který v pěti setech senzačně přemohl světovou dvanáctku Caspera Ruuda.\nLehečka postoupil do třetího kola US Open podruhé za sebou a ve Flushing Meadows si vyrovnal dosavadní maximum.\nEtcheverryho zdolal po dvou a půl hodinách a srovnal bilanci vzájemných zápasů na 2:2. V poměru vítězných míčů ho předčil 47:23, zaznamenal také dvanáct es.\nPřestože třiadvacetiletý Čech po dvou ztracených servisech prohrál první set, v dalším průběhu už byl na podání stoprocentní. Vývoj srovnal zásluhou kanára ve druhé sadě, třetí set vybojoval díky dalším dvěma brejkům a ve čtvrté sadě dotáhl k úspěchu brzké vedení 2:0.\ntvrdý povrch, dotace 90 milionů dolarů\nMužiDvouhra - 2. kolo:Lehečka (20-ČR) - Etcheverry (Arg.) 3:6, 6:0, 6:2, 6:4Macháč (21-ČR) - Fonseca (Braz.) 7:6 (7:4), 6:2, 6:3Blanchet (Fr.) - Menšík (16-ČR) 6:7 (2:7), 7:6 (7:5), 3:6, 6:4, 7:6 (10:7)\nŽenyDvouhra - 2. kolo:Vondroušová (ČR) - Kesslerová (32-USA) 7:6 (9:7), 6:2Krejčíková (ČR) - Učidžimaová (Jap.) 6:4, 6:2Rybakinová (9-Kaz.) - Valentová (ČR) 6:3, 7:6 (9:7)\nKompletní výsledky čtvrtého dne US Open naleznete ZDE.\n",
    "Date": "2025-08-28T01:13:00.0000000+02:00"
  },
  {
    "Url": "https://www.idnes.cz/brno/zpravy/los-emil-hodonin-doprovod-policie-omezeni-dopravy.A250815_143431_brno-zpravy_krut",
    "Title": "Emilova noční vycházka v Hodoníně. Los okusoval stromky a zastavil dopravu",
    "Categories": [
      "Jihomoravský kraj",
      "Zprávy z Hodonína a okolí",
      "Česká republika"
    ],
    "Comments": 12,
    "Images": 29,
    "Content": "Mladý samec losa evropského brázdí Česko nejméně od začátku června, kdy ho jako první zaznamenali na Ostravsku, kam se dostal nejspíš z Polska. Od té doby prošel přes Zlínsko až na jižní Moravu, odkud si odskočil i na Slovensko.\nNezvyklý host, jehož domovem jsou mnohem severnější končiny, budí v Česku velký zájem veřejnosti. A poslední dobou z přírody přichází i do větších měst.\nV noci na dnešek doputoval do Hodonína, kde mu z bezpečnostních důvodů dělalo společnost několik policejních hlídek. Ty natočily, jak mohutný samec prochází městem a okusuje stromky.\nKdyž si to Emil namířil k vlakovém nádraží, omezili policisté ve spolupráci se Správou železnic na nějakou dobu provoz vlaků. Nad ránem pak los popošel směrem k rušné silnici I/55.\n„I tam jsme na chvíli provoz zastavili, střet s autem by mohl skončit fatálně nejen pro losa. Policisté pak zkontrolovali, že zvíře míří lesem dále od civilizace, a provoz tak mohli opět obnovit. Vyrozuměli jsme i pracovníky Agentury ochrany přírody a krajiny,“ informoval policejní mluvčí Pavel Šváb.\nPrávě doprava je podle zoologa Jana Mokrého z Národního parku Šumava, kde menší losí populace žije, pro Emila největším rizikem. Další ohrožení pro něj představuje přehnaný zájem lidí. \n„Když jsem viděl video ze Slovenska, kde mu lidé zpívají písničky, tak to je špatně. Los je pak ve stresu, protože má někam namířeno a ti lidé mu brání v cestě,“ uvedl tento týden Mokrý pro iDNES.cz.\n",
    "Date": "2025-08-15T15:29:00.0000000+02:00"
  },
  {
    "Url": "https://www.idnes.cz/onadnes/vztahy/lenka-krizova-nevestinec-historie-zena-kniha-sex-spolecnost.A250816_866053_ona-vztahy_krd",
    "Title": "Vidět prsa manželky? Nepřijatelné. Historička o sexu i seznamování v 19. století",
    "Categories": [
      "Bohumil Hrabal",
      "Eliška Krásnohorská",
      "historie",
      "Jaroslav Seifert",
      "kniha",
      "Prostituce",
      "spisovatel",
      "Týdeník Téma"
    ],
    "Comments": 13,
    "Images": 31,
    "Content": "Tehdejší společnost byla dle různých příruček o manželském a erotickém životě velice prudérní. Je to tak?O tom, jak se má žena chovat a co je pro ni dobré, psaly časopisy, výchovné příručky a hlavně na venkově na to měl značný vliv farář. Otázka je, nakolik to ženy dodržovaly, ale vypadá to, že velké množství středostavovských žen se opravdu těmi pokyny řídilo, protože ve společnosti 19.\u00A0století mělo vše svůj řád a všechno mělo odpovídat daným mantinelům. Když se podíváte na školní budovu kdekoliv na území celého bývalého Rakouska-Uherska, poznáte ji, ať jste, kde jste. Stejně tak poznáte železniční stanici z té doby. A tohle platí i pro každodennost a vztahy mužů a žen. Všechno je dáno a posunout mantinely je velmi těžké.\nPřipojte se ještě dnes a získejte:\n",
    "Date": "2025-08-23T20:00:00.0000000+02:00"
  },
  {
    "Url": "https://www.idnes.cz/volby/zlin/volby-snemovna-pomoc-kandidati-zlinsky-kraj.A250908_869252_zlin-zpravy_jfuk",
    "Title": "Jak chtějí kandidáti do sněmovny pomoct kraji? Změnit daně i rychleji stavět",
    "Categories": [
      "Eliška Olšáková",
      "Hnutí ANO",
      "Koalice SPOLU",
      "Marie Pěnčíková",
      "Motoristé sobě",
      "Piráti - Česká pirátská strana",
      "SPD - Svoboda a přímá demokracie - Tomio Okamura",
      "Hnutí STAČILO!"
    ],
    "Comments": 0,
    "Images": 30,
    "Content": "„V kraji nás zajímá hlavně to, že nám ubývá občanů. Jedna z největších našich priorit proto je, abychom sem přilákali mladé lidi, aby tady měli vzdělání i práci,“ uvedl lídr ANO Radek Vondráček.\nProto chce navýšit podporu regionálního vysokého školství a přispět k tomu, aby na Univerzitě Tomáše Bati ve Zlíně vznikla nová Fakulta zdravotnických oborů.\nAby měl kraj a jeho města více peněz na investice, musí se podle Vondráčka schválit změny v rozpočtovém určení daní.\n„Chceme také zvýšit státní podporu na opravu silnic druhých a třetích tříd, podporovat výstavbu obchvatů měst a obcí, například Uherského Brodu, Vizovic nebo Slavičína. Také chceme revizi zákona o liniových stavbách, aby se zrychlily povolovací procesy,“ popsal Vondráček v souvislosti s často zmiňovanou dálnicí D49, kterou se ani po téměř dvaceti letech nedaří zprovoznit až do Fryštáku.\nJednička SPOLU Stanislav Blaha však upozornil, že už existuje novela, která platí od loňského roku. „Prosadili jsme nový liniový zákon, který zabrání nekonečnému napadání staveb aktivisty jako u úseku D49 u Fryštáku. Prostě už žádné další dekády čekání na pár kilometrů dálnic,“ slíbil Blaha.\nSpolky už nemohou podávat nejdříve pouze blanketní, tedy prázdné odvolání, které pak doplní, či odvolávat se proti závěrům řízení EIA, v němž se posuzuje dopad stavby na životní prostředí. Vzhledem k tomu, že územní řízení je spojené se stavebním, mohou odvolání podat až při povolení záměru.\n„Další zpřísňování nemusí být ku prospěchu, může to znamenat větší zásah do vlastnických práv a už by to nemuselo být vyvážené,“ poznamenal Blaha. „Totéž platí ohledně vylučování spolků.“\nS ohledem na budoucnost zmiňuje velkou investici americké společnosti Onsemi do výroby čipů v Rožnově pod Radhoštěm.\n„Onsemi si nás vybralo mimo jiné proto, že jsme stabilní země ukotvená na Západ,“ řekl lídr SPOLU. „Pokud si to pokazíme tím, že v říjnu zvolíme populisty a extremisty, kteří nás potáhnou cestou Slovenska a Maďarska, ohrozíme nejen tuto investici, ale celou naši budoucnost,“ tvrdí.\nSe změnou rozpočtového určení daní souhlasí také Eliška Olšáková (STAN). Příslušná novela zákona, která to řeší, neprošla v Poslanecké sněmovně ani prvním čtením, ačkoliv vláda slibovala, že dnes už bude platit.\n„Neprosadili jsme to, protože tam byly velké obstrukce hnutí ANO. Jsem zvědavá, s čím přijdou,“ podotkla Olšáková.\nZmínila i víceleté financování sociálních služeb státem, aby Zlínský kraj, kde je náměstkyní hejtmana, nemusel každoročně poskytovat svým zařízením finanční výpomoc na první čtvrtletí. A mluví o ještě větší podpoře nájemního obecního bydlení. Stát ho podpořil osmi miliardami, ale žádostí mu přišlo za 20 miliard korun. „Obce jsou připravené stavět,“ nepochybuje Olšáková.\nLídr Pirátů Jiří Knotek hovoří o zastavení vylidňování kraje, podpoře bydlení i dostavbě dálnice D49 a dalším zrychlení povolovacího řízení. Silničáři si aktuálně vyřizují poslední stavební povolení pro dostavbu D49 do Fryštáku, protože pravomocnost toho původního zrušil soud.\n„Vždycky, když se objeví nějaký extrémní případ, jako je to teď u nás, tak zjistíme, co funguje a co nefunguje,“ sdělil Kotek. „Pokud se najde v Poslanecké sněmovně shoda na tom, že by bylo třeba liniový zákon ještě změnit, aby se zkrátily průtahy, tak to podpořím.“\nJednička SPD Zuzana Majerová chce také podporovat bydlení pro mladé i rychlejší povolování dálnic. A souhlasí s revizí novely liniového zákona. Zmínila i nižší zdanění vína, protože Slovácko je vinařským krajem. Tichá vína jsou na rozdíl od šumivých vín či piva od roku 2024 od daní osvobozena.\n„Přeji si, aby naši vinaři nebyli handicapování oproti vinařům ze zahraničí, proto považuji za správné jejich daňové zatížení snížit,“ vysvětlila Majerová.\nJednička Stačilo! Marie Pěnčíková upozorňuje, že Zlínský kraj má být během pár let nejstarším krajem a trápí ho jedny z nejnižších mezd. \n„To jsou komplikace, které nejsme schopni vyřešit na krajské úrovni. Potřebujeme posílit financování domů pro seniory i odměňování pracovníků v sociálních službách,“ uvažuje. „Pokud jde o mzdy, tak to není otázka zákona, ale souvisí to i s legislativním nastavením podnikatelské sféry.“\nLídr Motoristů Jiří Barták uvedl zejména dopravní dostupnost, přičemž nezmínil jen dálnice.\n„Ve Zlínském kraji jsou klíčové i obchvaty měst, ale jde také o lepší návaznost veřejné dopravy a parkovací kapacity,“ konstatoval Barták. „I když poslanec není totéž, co krajský zastupitel, má zodpovědnost i vůči svému kraji,“ dodal.\n",
    "Date": "2025-09-12T09:08:00.0000000+02:00"
  },
  {
    "Url": "https://www.idnes.cz/ekonomika/domaci/oteviraci-doba-velikonoce-kdy-jsou-obchody-otevrene-zavrene.A250326_113433_byznys_zust",
    "Title": "Otevírací doba během Velikonoc: v Česku je zavřeno jeden den, u sousedů dva i tři",
    "Categories": [
      "Otevírací doba v obchodech v době svátků",
      "Svátek",
      "Otevírací doba",
      "Velikonoce",
      "Obchod",
      "Česká republika",
      "Velikonoční pondělí",
      "Polsko"
    ],
    "Comments": 17,
    "Images": 26,
    "Content": "Velikonoční svátky letos vycházejí až na druhou polovinu dubna. Zatímco v křesťanské tradici je důležitý celý „svatý týden“, státem uznané svátky jsou pouze dva dny. \nKdy jsou tedy Velikonoce v roce 2025? Velký pátek letos připadá na 18. dubna a Velikonoční pondělí na 21. dubna. Děti školou povinné mají volno i na Zelený čtvrtek 17. dubna.\nOtevírací doba v obchodech se během státních a ostatních svátků řídí zákonem o prodejní době v maloobchodě, který platí od roku 2016. Ten stanoví, že obchody s plochou větší než 200 čtverečních metrů musí mít zavřeno celkem sedm ze třinácti svátků. Výjimku pak mají například čerpací stanice, lékárny nebo prodejny na nádražích a letištích. Zákon má především zajistit volno pro zaměstnance velkých prodejen.\nPátek 18. dubna – otevřenoSobota 19. dubna – otevřenoNeděle 20. dubna – otevřenoPondělí 21. dubna – zavřeno\nVíkend je sice prodloužený na čtyři dny, to však neznamená, že si celé Velikonoce nebudete moci nakoupit. Povinně zavřeno v prodejnách nad 200 čtverečních metrů bude pouze na Velikonoční pondělí 21. dubna 2025. \nMalé prodejny si pak otevírací dobu upravují podle svých možností a potřeb. Na Velký pátek 18. dubna 2025 budou obchody otevřené a následuje víkend, kdy většina samoobsluh dodržuje svou standardní pracovní dobu.\nVzhledem k oblibě nákupů v zahraničí není na škodu také vědět, kdy je otevřeno v sousedních zemích. Na Slovensku je svátek v pátek i v pondělí a oba dny jsou obchody zavřené s tou výjimkou, že může prodávat sám majitel obchodu. Zatímco v Německu je situace stejná jako na Slovensku, v Rakousku je svátek pouze v pondělí. Ale v Rakousku i v Německu jsou obchody zavřené každou neděli. Pekárny a květinářství mohou mít otevřeno pár hodin během dopoledne.\nU  Poláků je tomu úplně jinak. Velký pátek je v Polsku všední den a obchody jsou v pátek i v sobotu otevřené, jen je třeba počítat se zkrácenou pracovní dobou. Svátky v Polsku připadají na neděli a pondělí a oba dny je zavřeno. I mimo Velikonoce je otevírací doba v polských obchodech v sobotu kratší a v neděli je zavřeno vždy.\n\n",
    "Date": "2025-04-11T14:14:00.0000000+02:00"
  },
  {
    "Url": "https://www.idnes.cz/sport/atletika/mistrovstvi-sveta-tokio-2025-novy-termin-zari-priprava.A250909_194036_atletika_mkou",
    "Title": "Atletický vrchol až v září? Zvykejte si. Před Tokiem byl důležitý i psychický odpočinek",
    "Categories": [
      "Atletika",
      "Mistrovství světa v atletice",
      "Tokio",
      "Diamantová liga",
      "Juriko Koikeová",
      "Dauhá"
    ],
    "Comments": 0,
    "Images": 34,
    "Content": "Podobně museli uvažovat i další. Zkusit vydržet trénovat celou venkovní sezonu? Rozdělit ji delším odpočinkem? Kolik závodů vynechat?\nLetošní vrchol v Tokiu se sice koná o dva týdny dřív než Dauhá. Ale stejně. Ve dvaačtyřicetileté historii světových šampionátu je druhým nejzazším v kalendáři. Vypukne v sobotu 13. září a skončí v neděli 21. září.\nI tohle je výzva.\nPoslední medaile z loňské olympiády v Paříži si sportovci rozebrali 11. srpna, finále Diamantové ligy připadlo na 13. září a podobný scénář měly i předchozí roky.\nV době, kdy dřív už měli dovolené, se nyní musí vybičovat k nejlepším výkonům.\nPřekážkář Vít Müller povídá: „Čekaní je dlouhé. Mistrovství v září jsou náročná, masakr.“\nKoulař Tomáš Staněk souzní: „Tak dlouho trénovat dvoufázově šest dní v týdnu je těžké na psychiku.“\nŠéftrenér Pavel Sluka hovoří smířlivěji: „Je to jiné. Ale musíme se se situací sžít. Termín jsme věděli dopředu, trenéři ho brali v potaz a měli jsme mu přizpůsobené třeba srpnové mistrovství republiky.“\nHlavní pole během olympijského ženského maratonu v Sapporu.\nDůvod pozdního data letošního vrcholu je logický. Velká horka, dusno. Kvůli nim musel Mezinárodní olympijský výbor při hrách v roce 2021 sáhnout k úpravě programu a maraton a sportovní chůzi přesunul do chladnějšího Sappora.\nRozhodnutí se nicméně nesetkalo jen s kladným přijetím. „Opatření k prevenci horka jsme měli připravená, utrpí tím celistvost olympiády,“ zlobila se tehdy guvernérka metropole Juriko Koikeová.\nKdyž proto šéf Světové atletiky Sebastian Coe oznamoval dějiště šampionátu pro rok 2025, Koikeové veřejně slíbil: „Všechny medaile se rozdají tady.“ A tak raději celá akce ustoupila do září, kdy riziko veder trochu pomine.\nNejde ale jen o počasí. Světová atletika o úpravě kalendáře uvažuje už delší dobu. „Chce mít mistrovství světa jako skutečný vrchol letní sezony. Tedy až po finále Diamantové ligy,“ říká šéftrenér Sluka. „Je to tak naplánované na delší časové období.“\nI následující mistrovství světa v Pekingu 2027 už má svůj termín v září. Atleti si tak musí zvykat, nejde jen o výjimku. \nLetošní rok je svým způsobem i testovací. Jak se zachovat, aby byla forma i psychická pohoda co nejlepší?\nTřeba výškař Jan Štefela zkraje července po finále Diamantové ligy v Monaku ukončil první část sezony, načež odjel do Jeseníků a uprostřed léta si dopřál delší soustředění.\nJeho kolegyně Michaela Hrubá ovšem líčila, že raději závodí víc. V létě startovala třináctkrát. „Některé závody ale beru spíš tréninkově. Nechci říct, že v tréninku se tolik nenahecuju, ale v nich to jde snáz. A když jsem zdravá a můžu závodit, není důvod, proč bych neměla.“\nMichaela Hrubá se raduje ze zdařilého pokusu na mistrovství Evropy družstev v Madridu.\nZpravidla nicméně atleti sezonu půlili na dvě hlavní části. Mezi nimi volno, přitrénovat a pak zase do závodů.\n„Nabízelo se to,“ kývne Sluka. „Vrcholem prvního bloku bylo mistrovství Evropy družstev a druhého mistrovství světa. I sezona tomu nahrávala. Zlatá tretra až ve druhé polovině června, na jeho konci družstva. Ve druhé polovině července tolik závodů nebylo a až v srpnu se znovu vrátila Diamantová liga.“\nA pokračuje: „Bohužel jsme měli dost zranění, tak spousta reprezentantů měla nedobrovolné volno kvůli nim. Ale aspoň psychický odpočinek si musel naordinovat každý. Ne že by třeba měli úplný klid, ale aspoň polevili, odjeli trénovat někam jinam, aby změnili prostředí a hlava trochu vypustila.“\nBýt řádně namotivovaný, i to je před vrcholem sezony důležité.\n",
    "Date": "2025-09-12T16:06:00.0000000+02:00"
  },
  {
    "Url": "https://www.idnes.cz/brno/zpravy/josef-keprt-letec-raf-zivot-osud-pametni-deska.A250912_133141_brno-zpravy_mos1",
    "Title": "Příběh letce jako z dobrodružného filmu. Doma pak hrdinu RAF zavřeli bolševici",
    "Categories": [
      "Zprávy z Brna-města a okolí",
      "Jihomoravský kraj",
      "Zpravodajství",
      "Royal Air Force (RAF)",
      "dobrodružný film",
      "Francie",
      "Nizozemsko"
    ],
    "Comments": 0,
    "Images": 29,
    "Content": "„Ještě nikdy v dějinách válek nevděčilo tolik lidí za tak mnoho tak malé hrstce,“ zní jeden z překladů známého citátu Winstona Churchilla o pilotech anglického Královského letectva neboli RAF, kteří lvím podílem dosáhli zvratu války proti hitlerovskému Německu. \nA naprosto sedí i k hrdinství československého válečného hrdiny, bolševiky vězněnému letci RAF Josefu Keprtovi.\nUž coby mladý pilot prvorepublikové armády vítězil v soutěžích střelby z palubních zbraní i v letecké akrobacii. A pak se v letech 1938 až 1945 díky svému vlastenectví a morální konzistenci zapojil do zahraničního odboje.\nPřipojte se ještě dnes a získejte:\n",
    "Date": "2025-09-13T16:00:00.0000000+02:00"
  },
  {
    "Url": "https://www.idnes.cz/volby/emisni-povolenky-ets-2-anketa-volby-politici.A250906_869204_domaci_hovo",
    "Title": "Koalice je chce upravit, opozice rovnou zrušit. Anketa iDNES.cz o povolenkách",
    "Categories": [
      "emisní povolenky",
      "Hnutí ANO",
      "Koalice SPOLU",
      "Motoristé sobě",
      "Piráti - Česká pirátská strana",
      "SPD - Svoboda a přímá demokracie - Tomio Okamura",
      "Hnutí STAČILO!",
      "Starostové a nezávislí (STAN)"
    ],
    "Comments": 49,
    "Images": 26,
    "Content": "Ministerstvo životního prostředí, v jehož čele je Petr Hladík (KDU-ČSL), si nechává zpracovat analýzu dopadů zavedení celoevropského systému obchodování s emisními povolenkami ETS 2.\nJak vyplývá z dodatku, který byl v registru smluv zveřejněn v polovině srpna, požaduje zpracovat i dopady do výdajů domácností podle jejich příjmů. Poradenské společnosti PricewaterhouseCoopers za celou analýzu zaplatí ministerstvo 1,3 milionu korun.\nPůvodně chtěl resort zpracovat jen srovnání dopadů navýšení ceny fosilních paliv a využití výnosů ETS 2. Posouzeny měly být i přeshraniční příležitosti plynoucí ze zavedení ETS 2 v ostatních členských státech.\nK prezentaci výsledků původně zadané analýzy mělo dojít už kolem 10. července. Jenže ministerstvo s firmou PricewaterhouseCoopers uzavřelo dodatek. V něm požaduje zpracovat také dopady do výdajů domácností.\nVznik analýzy resort vysvětluje tím, že má jít o doplnění k již existujícím materiálům. „Abychom měli co nejpřesnější podklady o tom, jaký efekt může mít nový systém ETS 2 na různé skupiny domácností. Zvláštní důraz přitom klademe na nízkopříjmové rodiny,“ napsala iDNES.cz mluvčí ministerstva Veronika Krejčí. Podle té se analýza stále zpracovává.\n„Bude dostupná po dokončení a převzetí od zpracovatele v říjnu,“ uvedla v odpovědi na dotazy iDNES.cz Krejčí. Již existující materiály resort životního prostředí redakci neposkytl.\nJak moc by tedy zavedení povinnosti platit za emisní povolenky zdražilo od roku 2027 život domácnostem, tak dál z oficiálních zdrojů zůstává bez konkrétní odpovědi.\nHrozící skokové zdražení energií a pohonných hmot se stalo i jedním z ústředních témat letošních voleb. Opoziční strany varují, že když systém vejde v platnost, bude to pro tuzemské domácnosti likvidační. „Benzín a nafta zdraží až o 13 korun na litr a topení o 40 procent,“ hlásá třeba lídryně Stačilo! Kateřina Konečná.\nVládní politici naopak zatím uklidňují, dopady celého systému podle nich nebudou tak citelné. „Opozice dnes straší občany drastickými dopady, které neodpovídají realitě. Díky nastaveným pojistkám nebude zátěž na běžné rodiny tak dramatická a stát případně má možnost růsty cen kompenzovat daňovými úpravami či cílenou pomocí,“ vysvětluje šéf Starostů Vít Rakušan.\nPodle ministra dopravy Martina Kupky (ODS) vláda dělá v Evropě maximum, aby systém neměl tvrdé dopady na občany.\n„Prvním krokem bylo vytvoření dostatečně silné skupiny států pro zastropování a další ochranné mechanismy. Druhým krokem je tlak na odložení celé regulace. Jednání s EU vedeme průběžně, na podzim budou intenzivnější,“ slibuje Kupka.\nČesko a dalších 17 států včetně Francie či Německa usiluje o zavedení cenového stropu, přes který by cena povolenky nemohla růst (tudíž by ani ceny energií a pohonných hmot skokově nerostly) a případně o odložení zavedení celého systému o jeden rok.\nI kdyby se odložení či cenový strop opravdu povedlo prosadit, podle ekonoma Lukáše Kovandy to problémy jen odloží v čase. „Z hlediska dopadu na peněženku Čechů to nic neřeší. Zdražení akorát přijde se zpožděním. Je málo pravděpodobné, že by EU celý systém pohřbila. Nelze vyloučit zastropování na úrovni 45 nebo 57 eur v prvním roce existence, to je dokonce pravděpodobné. I tak však v roce 2030 bude povolenka nejpravděpodobněji o dost dražší, nejspíše v pásmu od 220 do 260 eur. Protože pokud by tomu tak nebylo, nebude EU stíhat dekarbonizovat, jak si předsevzala,“ tvrdí Kovanda.\nOpozice nicméně před volbami slibuje, že to občané nebudou muset řešit, protože celý systém zkrátka odmítne a neimplementuje do české legislativy. Mluví o tom ANO, Stačilo!, Motoristé i SPD. „Brusel nás fakticky nijak nemůže donutit abychom ETS 2 respektovali. Co udělají? Pošlou na nás tanky? Polský ústavní soud konstatoval, že ETS 2 odporuje polské ústavě. No a zeměkoule se nezbořila,“ říká lídr SPD Tomio Okamura.\nBrusel na Prahu tanky nepošle, ale Evropská komise může Česko zažalovat a sankcionovat. „Odmítnutí by nakonec ústilo v tučné pokuty od Bruselu. Otázkou je, který politik by si takové pokuty chtěl vzít na triko,“ říká Kovanda. Konkrétní výši sankce stanoví Soudní dvůr EU na základě závažnosti porušených pravidel a délky neplnění.\nZdroj: průzkumy agentur STEM, Ipsos, Kantar, Median, NMS\n",
    "Date": "2025-09-07T15:37:00.0000000+02:00"
  },
  {
    "Url": "https://www.idnes.cz/zpravy/zahranicni/rusko-belorusko-ukrajina-valka-zapad-cviceni-manevry-nato-dron-raketa-oresnik-jaderne-zbrane.A250912_132400_zahranicni_dtt",
    "Title": "Jsme silní a takhle budeme válčit. Rusové svými manévry vysílají poselství Západu",
    "Categories": [
      "vojenské cvičení",
      "Zpravodajství",
      "Rusko",
      "Bělorusko",
      "NATO",
      "Polsko",
      "Válka na Ukrajině",
      "Vladimir Putin"
    ],
    "Comments": 24,
    "Images": 30,
    "Content": "Manévry procvičí plánování úderů jadernými zbraněmi a raketami Orešnik.„Cílem je ukázat, že ruský prezident Vladimir Putin je stále silný a že válka na Ukrajině na Rusko neměla žádný vliv. Ale nemyslím si, že je to pravda,“ míní analytik Lance Landrum z Centra pro analýzu evropské politiky.\nPřipojte se ještě dnes a získejte:\n",
    "Date": "2025-09-12T14:44:00.0000000+02:00"
  },
  {
    "Url": "https://www.idnes.cz/pardubice/zpravy/vystavba-markovice-chrudim-rodinne-domy-parcely.A250911_215505_pardubice-zpravy_lati",
    "Title": "Chrudim chce odblokovat výstavbu rodinných domů v Markovicích, doteď to nešlo",
    "Categories": [
      "Zprávy z Chrudimi a okolí",
      "Pardubický kraj",
      "Chrudim",
      "rodinný domek",
      "Markovice"
    ],
    "Comments": 0,
    "Images": 24,
    "Content": "Na začátku tisíciletí Chrudim investovala do vytvoření více než padesáti parcel v místní části Markovice, kde pak vyrostly rodinné domy.\nNová čtvrť poblíž kostela svatého Marka se měla postupně rozšířit až ke staré nepoužívané trati na Heřmanův Městec, aby dala šanci uspokojit velký hlad po bydlení v Chrudimi. Jenže k tomu nikdy nedošlo. Přitom je to jedna z posledních větších ploch, kde by bylo možné v Chrudimi stavět rodinné domy.\nVedení města se nyní pokusí projekt znovu oživit. Radní v pondělí schválili plán, jak to udělat. Ještě jej však musí podpořit městské zastupitelstvo.\n„Očekávám, že by tam mohlo být čtyřicet až padesát rodinných domů,“ řekl starosta Chrudimi František Pilný (ANO).\nMístní část Markovice má mezi zájemci o bydlení dobrý zvuk. Nabízí venkovské bydlení tři kilometry od centra Chrudimi. Nové rodinné domy zde vznikly nejen u kostela, ale i na druhé straně hlavní silnice I/17 ve směru na Sobětuchy.\nÚzemní plán Chrudimi počítá s tím, že rodinné domy zaplní pole mezi kostelem, ulicí Janderova a železnicí. Pozemky zde má město, ale i soukromníci.\n„Celé to pole je možné zastavět až ke trati. Je tam asi dalších deset vlastníků kromě města Chrudim. A celé to území blokoval jeden majitel, který s tím nechtěl nic dělat, nechtěl to prodat, přál si tam mít prostě pole,“ uvedl Pilný.\nZatímco Chrudim se s majitelem pozemku domluvit nedokázala, městu se přihlásila společnost, která tvrdí, že dokáže získat jeho souhlas. Město se na podmínkách další výstavby domlouvalo dva roky, uvedl místostarosta Chrudimi Zdeněk Kolář (ANO). Výsledkem je dohoda, podle níž je město ochotno své pozemky v lokalitě prodat v případě, že zde vznikne čtvrť rodinných domů.\n„Mělo by se jednat zhruba o dvacet milionů korun. Zároveň je tam smlouva o smlouvě budoucí a developer má několik podmínek, které musí splnit, aby došlo k prodeji těch pozemků,“ řekl Kolář.\nMusí například uzavřít jednání se soukromými vlastníky a do konce příštího roku získat stavební povolení. „Zvolili jsme variantu smlouvy o smlouvě budoucí, nikoli přímý prodej, protože chceme mít vliv na to, co tam vznikne a jak to tam vznikne,“ řekl Pilný.\nKolik domů ve čtvrti vznikne, bude podle něj záviset i na tom, které pozemky developer pro zástavbu získá.\nV Chrudimi nyní běží několik developerských projektů, které se týkají většinou bytových domů. Výjimkou je lokalita u Teska, kde developer vybudoval v rámci Parku Píšťovy přes šedesát rodinných domů a nyní chystá stavbu atriových domů.\nVe městě se investorům daří zaplňovat nejen volná místa na hranicích města, ale i volné pozemky uvnitř. Vyrostly nové domy v okrajové části za nemocnicí, stejně jako přibyly stavby ve vnitřní části, například v oblasti mezi městským parkem a Chrudimkou nebo ve čtvrti pod Kopanicí.\nK dispozici je navíc rozsáhlá lokalita Na Skřivánku, pro kterou už desítky let existují návrhy na zástavbu. Plány však zatím narážely na rozdílné pohledy investorů a chrudimské radnice.\n",
    "Date": "2025-09-14T10:59:00.0000000+02:00"
  },
  {
    "Url": "https://www.idnes.cz/brno/zpravy/budka-osvezovna-chatrani-vystaviste-odvoz-sklad.A250912_142843_brno-zpravy_mos1",
    "Title": "Zchátralá zelená budka za 700 tisíc je rozložená ve skladu. Brno řeší, co s ní",
    "Categories": [
      "Zprávy z Brna-města a okolí",
      "Jihomoravský kraj",
      "Magistrát města Brna",
      "brněnské výstaviště",
      "Martin Ander"
    ],
    "Comments": 15,
    "Images": 32,
    "Content": "„Buňka je nyní v depozitáři z důvodu opravy dlažby na nástupišti tramvaje,“ vysvětlila iDNES.cz Zdeňka Obalilová z tiskového oddělení brněnského magistrátu, proč dřevěná stavba, ovšem ve viditelně zanedbaném stavu, najednou zmizela.\nTato budka se objevila v Brně v roce 2018. Při její instalaci s anglickým názvem City Cell Prototype na Malinovského náměstí v centru města tehdejší náměstek Martin Ander za Zelené hovořil o tom, že zařízení přinese osvěžení a příjemnější prostředí a že, pokud se osvědčí, může podobných staveb po městě přibývat.\nJenže už rok nato ležela ve skladu, později se objevila právě na tramvajové zastávce u hlavního vstupu na brněnské výstaviště, kde donedávna stála. Viditelně se o ani ale město moc nestaralo.\nV roce 2022 o ni měla zájem organizace Člověk v tísni. Když ale viděla, v jakém je stavu, od záměru ustoupila. A magistrátu se nepodařilo sehnat ani nikoho jiného, komu by ji třeba jen daroval, a tak budka stála dál u zastávky.\n„Aktuálně se jedná o možnostech jejího dalšího využití,“ doplnila Obalilová. Není tak jasné, zda se na zastávku tato dřevostavba vůbec vrátí, přestože oprava bude hotová už teď o víkendu. Budka je totiž rozložená na menší části, a je tak otázkou, jestli ve stavu, v jakém byla, by ji bylo možné znovu složit.\n",
    "Date": "2025-09-12T15:09:00.0000000+02:00"
  },
  {
    "Url": "https://www.idnes.cz/zpravy/domaci/mimoradne-jednani-vlady-navrat-deti-do-skol-otevreni-obchodu-koronavirus.A210429_042258_domaci_kop",
    "Title": "Do škol se vrací druhý stupeň v sedmi krajích, obchody se otevřou 10. května",
    "Categories": [
      "Koronavirus v Česku",
      "Koronavirus (covid-19)",
      "Otevírací doba v obchodech v době svátků",
      "Školní rok"
    ],
    "Comments": 598,
    "Images": 30,
    "Content": "Žáci druhého stupně se přitom do škol vrátí podle rotačního principu, kdy se třídy po týdnu střídají při distanční výuce. V krajích, kde se od pondělí vrátí do škol žáci druhého stupně, budou moci zpět i všechny děti do mateřských škol, a to i bez roušek a testů.\nA v těchto krajích se otevřou také muzea a galerie.\n„Zbylých sedm krajů otevře školy 10. května,“ uvedl po jednání vlády ministr zdravotnictví Petr Arenberger. Týká se to přitom jak druhého stupně, tak mateřských škol.\nKe stejnému datu bude umožněna i praktická výuka ve všech ročnících vysokých škol, řekl ministr školství Robert Plaga.\nOd pondělí 3. května se změní testování ve školách. Žáci prvního stupně a personál se budou testovat jednou týdně, jen druhý stupeň dvakrát. \nSpráva státních hmotných rezerv poskytne školám 185 tisíc sad testů na covid-19, které nakoupila pro testování úředníků. Správa ve středu znovu vypsala zakázku na 5,6 milionu testů do škol. Minulý tendr začátkem týden zrušila, protože ani jeden ze čtyř zájemců nesplnil zadávací podmínky.\u00A0\nVláda se také rozhodla, že obchody otevře 10. května. Po jednání vlády vicepremiér Karel Havlíček řekl, že toto rozhodnutí je definitivní.\nVšechny maloobchodní prodejny se otevírají definitivně 10.5.2021. Právě rozhodla vláda.\nDříve vláda připouštěla, že by to mohlo být již 3. května, ale podle pro vládu klíčového ukazatele počtu nakažených na 100 tisíc obyvatel se Česko pod hranici 100 na 100 tisíc obyvatel dostane zřejmě až koncem příštího týdne.\u00A0Týdenní přepočet případů na 100 tisíc obyvatel přitom klesl ve čtvrtek na 146.\nOd 3. května se\u00A0 po několika měsících v celé republice otevřou kadeřnictví, kosmetické salony, pedikúry a manikúry, masáže a další podobné služby, podmínkou bude test či to, že je člověk očkován nebo v posledních 90 dnech prodělal covid-19.\nTestovat ve firmách se bude až do konce června, řekl po jednání vlády vicepremiér Havlíček.\n",
    "Date": "2021-04-29T05:35:00.0000000+02:00"
  },
  {
    "Url": "https://www.idnes.cz/volby/velky-prehled-kandidatu-kdo-se-ve-volbach-do-poslanecke-snemovny-2025-uchazi-o-hlasy.A250724_111900_volby_wall",
    "Title": "Kandidáti do voleb 2025: kdo se uchází o hlasy voličů a chce do Sněmovny",
    "Categories": [
      "Hnutí Přísaha",
      "Motoristé sobě",
      "Piráti - Česká pirátská strana",
      "Volby do Poslanecké sněmovny 2025",
      "SPD - Svoboda a přímá demokracie - Tomio Okamura",
      "Hnutí ANO",
      "KDU-ČSL",
      "TOP 09"
    ],
    "Comments": 18,
    "Images": 26,
    "Content": "Nejzajímavější volební střety lze letos kromě hlavního města čekat ve Středočeském, Moravskoslezském a Jihomoravském kraji. Na čelných místech kandidátek se v těchto největších volebních obvodech o hlasy voličů přihlásí celostátně známí politici. \nListiny stran a hnutí, které se hlásí do voleb do Poslanecké sněmovny, zaregistrovaly krajské úřady a pražský magistrát v pátek 15. srpna. Po kontrole doputovaly ke Státní volební komisi.\nStátní volební komise v úterý 19. srpna vylosovala čísla hlasovacích lístků, pod kterými budou zaregistrovaná uskupení uvedena v pořadníku na volebním webu Českého statistického úřadu. Strany a hnutí je mohou využít i ve volební kampani.\nFavorit voleb, hnutí ANO, bude kandidovat s číslem 22. Koalice SPOLU dostala 11, SPD má číslo 6, STAN 23 a Piráti 16. Hnutí Stačilo! dostalo 25. \nHorká část předvolební kampaně začne 17. září, kdy strany dostanou až do začátku října zákonem vymezený prostor ve vysílání České televize a Českého rozhlasu.\nStejně jako v minulých volbách v roce 2021 jde i letos do voleb samostatně hnutí ANO, identická je také koalice SPOLU složená z ODS, TOP 09 a KDU-ČSL. Propojit voliče několika uskupení pod jednou hlavičkou se snaží i hnutí SPD, na jehož kandidátkách se objeví také zástupci strany PRO, Trikolory a Svobodných.\nNaopak hnutí STAN a Piráti ukončili spolupráci a do voleb půjdou samostatně, byť Piráti na svých kandidátkách uvedou i zástupce strany Zelených. Společnou kandidátku složenou ze zástupců různých stran má také hnutí Stačilo! Kromě nejsilnější KSČM se na ní objeví také politici z ČSNS a SD-SN a také kandidáti SOCDEM.\nVe volebních průzkumech je nejčastěji zahrnuto také hnutí Přísaha a strana Motoristé sobě. Preference obou se však dlouhodobě pohybují pod pětiprocentní uzavírací klauzulí. \nZdroj: průzkumy agentur STEM, Ipsos, Kantar, Median, NMS\nPodobně jako v minulých letech, ne všechna seskupení přihlásila adepty na poslance ve všech krajích. Největší výběr budou mít voliči v Praze, kde bylo podáno 25 kandidátních listin. Naopak nejmenší nabídku budou mít lidé na Vysočině, kde kandiduje jen 18 uskupení. \nPo 22 kandidátkách mají ve Středočeském, Jihomoravském a Moravskoslezském kraji. V jižních Čechách, Olomouckém a Zlínském kraji se do voleb přihlásilo 21 uskupení, v Plzeňském kraji 20. Ve zbývajících pěti regionech je na výběr z 19 seskupení.\nO hlasy se budou ucházet současní poslanci i nové tváře – někteří se také pokusí o návrat do vysoké politiky. Za hnutí ANO kandiduje například někdejší ministr zdravotnictví Adam Vojtěch, pražskou kandidátku Stačilo! pak povede šéfka sociálních demokratů Jana Maláčová.\nJedno je ale jisté už nyní – letošní volby se ponesou ve znamení změn krajů. Mnozí politici kandidují jinde, než by se dalo čekat. Přinášíme přehled členů kandidátek na čelných místech pro volby do Poslanecké sněmovny v roce 2025.\nJednotlivé strany jsou v přehledu seřazené podle volebních preferencí, kraje pak podle počtu obyvatel.\nHnutí ANO do čela postavilo Karla Havlíčka, od nějž si slibuje úspěch v Praze, kde se hnutí dlouhodobě nedaří. Ve volbách se utká se šéfkou SOCDEM na kandidátce Stačilo! Janou Maláčovou, ministryní obrany z ODS Janou Černochovou nebo pražským náměstkem a někdejším primátorem Zdeňkem Hřibem.\nNeméně zajímavý souboj se dá čekat ve středních Čechách. Utká se tu bývalý ministr školství Robert Plaga (ANO), ministr dopravy Martin Kupka (SPOLU), ministr vnitra Vít Rakušan (STAN), někdejší šéf Pirátů Ivan Bartoš, europoslanec Filip Turek (Motoristé) a lídr SPD Tomio Okamura. Za levicové hnutí Stačilo! kandiduje Jana Bobošíková. \nO hlasy voličů na jižní Moravě se utká předseda vlády Petr Fiala (SPOLU), někdejší ministryně financí a místopředsedkyně ANO Alena Schillerová, bloger Daniel Sterzik alias Vidlák (Stačilo!) nebo předseda Motoristů Petr Macinka. Volebního klání se také zúčastní kontroverzní ekonom Miroslav Ševčík za hnutí SPD a místopředseda Přísahy Petr Vokřál.\nPozornost přitáhnou také hlasy voličů na severovýchodě země, kde se do klání zapojí šéf ANO Andrej Babiš. Soupeřit bude se šéfkou komunistů a hlavní tváří Stačilo! Kateřinou Konečnou, aktivistou Jindřichem Rajchlem (šéf PRO na kandidátce SPD) a nebo ministrem financí Zbyňkem Stanjurou (SPOLU).\nNa severu země by se do volebního klání měl zapojit předseda hnutí Přísaha Robert Šlachta. Utká se s bílinskou starostkou Zuzanou Schwarz Bařtipánovou, na kterou vsadilo hnutí ANO, Jaroslavem Foldynou za SPD, místopředsedou TOP 09 u Michalem Kučerou nebo aktivistou Lukášem Blažejem za Piráty. \nKandidaturou v Jihočeském kraji se o návrat do Poslanecké sněmovny pokusí někdejší ministr zdravotnictví Adam Vojtěch (ANO), který bude o hlasy voličů soupeřit s jihočeským zastupitelem Josefem Soumarem (Piráti) či předsedou Svobodných Liborem Vondráčkem.\nZajímavé bude i klání v Olomouckém kraji. Utká se tu někdejší ministr vnitra a obrany Lubomír Metnar (ANO), ministr práce a sociálních věcí a někdejší šéf lidovců Marian Jurečka (SPOLU), první místopředseda Pirátů Martin Šmída nebo místopředseda SPD Radim Fiala.\nO postup do Poslanecké sněmovny se tu utkají hned tři krajští zastupitelé – za STAN Michaela Opltová, za SPD Marie Pošarová a za Piráty Daniel Kůs. O hlasy voličů budou soupeřit s ministrem školství Martinem Baxou (SPOLU). Lídrem Motoristů bude textař a hudebník Oto Klempíř, hnutí ANO povede poslankyně Ivana Mádlová.\nNa jihovýchodě republiky se do čela kandidátky SPD postaví Zuzana Majerová, jako jediná za Trikoloru. O hlasy voličů se utká s krajskými zastupiteli Stanislavem Bláhou (SPOLU), Radkem Vondráčkem (ANO), Eliškou Olšákovou (STAN) a Marií Pěnčíkovou (KSČM).\nDo volebního klání se zde zapojí místopředseda TOP 09 Matěj Ondřej Havel (SPOLU), předseda poslaneckého klubu STAN Josef Cogan, krajská zastupitelka Jana Berkovcová (ANO), šéf ČSNS Michal Klusáček nebo někdejší nejvyšší státní zástupkyně Renata Vesecká za Motoristy.\nZajímavý souboj o hlasy můžeme čekat i v Pardubickém kraji. Utká se tu ministr zemědělství a šéf lidovců Marek Výborný, někdejší místopředseda Pirátů Mikuláš Ferjenčík, krajský zastupitel Martin Kolovratník (ANO) nebo tiskový mluvčí Stačilo! a KSČM Roman Roun.\nO hlasy se budou ucházet ministryně spravedlnosti Eva Decroix (SPOLU) nebo ministr průmyslu a obchodu Lukáš Vlček (STAN). Soupeřit o přízeň voličů budou také krajský zastupitel Radek Koten (SPD) nebo bývalý velvyslanec Karel Beran (Motoristé). \nO hlasy se utká například starostka České Lípy Jitka Volfová (ANO), někdejší krajský zastupitel Radovan Vích (SPD) nebo někdejší primátor Jablonce nad Nisou Petr Beitl (SPOLU). Kraj byl jedním z mála, v němž až do konce července nebyl jasný kandidát Motoristů ani Přísahy. \nVe volebním klání se setkají krajští zastupitelé Jan Bureš (SPOLU), Jan Kuchař (STAN) a Renata Oulehlová (ANO). Krajská kandidátka Stačilo! je navíc jedna ze dvou, kterou vede zástupce SOCDEM, konkrétně Jiří Nedvěd. \n",
    "Date": "2025-09-02T11:40:00.0000000+02:00"
  },
  {
    "Url": "https://www.idnes.cz/ekonomika/domaci/velikonoce-oteviraci-doba-obchodni-retezce-pondeli-patek.A240325_084416_ekonomika_vebe",
    "Title": "Velikonoce 2024: Na Velký pátek bude otevřeno, v pondělí obchody zavřou",
    "Categories": [
      "Obchod",
      "Otevírací doba",
      "Velikonoční pondělí",
      "Velký pátek",
      "Velikonoce",
      "Svátek",
      "Otevírací doba v obchodech v době svátků"
    ],
    "Comments": 0,
    "Images": 25,
    "Content": "Víkendová otevírací doba mezi velikonočními svátky zůstává beze změny a zákazníci zde nakoupí tak, jak jsou zvyklí. \nPodle zákona o prodejní době v maloobchodech mohou tedy v pondělí 1. dubna zůstat otevřeny jen obchody s prodejní plochou do 200 metrů čtverečních, prodejny na letištích, nádražích či ve zdravotních střediscích, velkoobchody, lékárny a čerpací stanice. \nŘetězec Lidl, prodejny Penny Market a Kaufland jsou tedy v pátek 29. března otevřené a v pondělí 1. dubna zavřené tak, jak jim to ukládá zákon. Supermarkety Billa budou také zavřené, ovšem bude i několik několik výjimek podle zákona. Konkrétně jde o prodejnu Billa na Letišti Václava Havla, na Hlavním nádraží v Praze a na všech čerpacích stanicích Shell s konceptem BILLA stop & shop, které zůstanou otevřeny i během Velikonočního pondělí. \nS ohledem na zákonnou povinnost zůstanou prodejny Albert na Velikonoční pondělí 1. dubna zavřené. Zákazníci mohou nakupovat v běžné otevírací době na Velký pátek 29. března i během nastávajícího víkendu. V úterý ráno budou prodejny opět otevřeny podle běžné otevírací doby. \nVýjimku má také prodejna Albert v Českých Budějovicích, která se nachází v dopravně obchodním centru Mercury. Tato prodejna zůstane otevřená i během Velikonočního pondělí, a to v čase od 8:00 do 18:00 hodin.\nVšechny klasické prodejny Tesco budou na Velikonoční pondělí zavřené. Zákon o regulaci otevírací doby se ovšem nevztahuje na malé prodejny Tesco Expres, které mohou zůstat otevřené. \nAčkoli by Makro jako velkoobchod na Velikonoce podle zákona mohlo nechat otevřeno, i zde zůstane na Velikonoční pondělí zavřeno. Podrobně to společnost rozepisuje na svých stránkách.\nOtevírací doba všech hypermarketů Globus je s výjimkou Velikonočního pondělí, kdy je zavřeno, standardní. Výjimkou je Globus Černý Most, který má otevírací dobu od 7:30 do 22 hodin.\nZákon, který přinutil větší obchodníky stáhnout výlohy o sedmi státních svátcích, platí od července 2016. O změnu se pokusila skupinka senátorů. Jejich návrh však Ústavní soud v březnu 2019 zamítl. Dodržování zákona kontroluje Česká obchodní inspekce (ČOI), která v minulosti ve zlomku případů udělovala pokuty. Odbory si dlouhodobě přejí zákaz prodeje rozšířit na všechny státní svátky.\nSvátky, kdy musí mít obchody s plochou nad 200 m² zavřeno:\n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\n28. října – Den vzniku samostatného československého státu\n25. prosince – 1. svátek vánoční\n26. prosince – 2. svátek vánoční\nSvátky, kdy obchody zůstávají otevřené:\nVelký pátek\n1. května – Svátek práce\n5. července – Den slovanských věrozvěstů Cyrila a Metoděje\n6. července – Den upálení mistra Jana Husa\n17. listopadu – Den boje za svobodu a demokracii\n24. prosince – Štědrý den (normálně otevřeno jen do 12 hodin, letos mohou mít obchody otevřeno i odpoledne)\n",
    "Date": "2024-03-25T11:54:00.0000000+01:00"
  },
  {
    "Url": "https://www.idnes.cz/sport/atletika/ms-v-atletice-2025.A250905_160311_atletika_ald",
    "Title": "MS v atletice 2025 Tokio: program, česká nominace, výsledky, kde sledovat",
    "Categories": [
      "Atletika",
      "Mistrovství světa v atletice"
    ],
    "Comments": 0,
    "Images": 30,
    "Content": "Živé přenosy z Tokia bude vysílat Čeká televize na programu ČT Sport či na webové platformě ČT sport Plus.\n",
    "Date": "2025-09-13T15:51:00.0000000+02:00"
  },
  {
    "Url": "https://www.idnes.cz/xman/rozhovory/jan-pohunek-etnolog-tramp-tajemne-misto-cestovani-hrad-dum.A250825_867046_xman-rozhovory_krd",
    "Title": "Tajemství strašidelných míst. Někdy tam má stejný podivný zážitek víc lidí, líčí etnolog",
    "Categories": [
      "cestovatel",
      "hrad",
      "Ivan Roubal",
      "Jan Pohůnek",
      "tramping",
      "Týdeník Téma",
      "záhada",
      "Životní styl"
    ],
    "Comments": 0,
    "Images": 30,
    "Content": "Co teď mezi strašidelnými místy frčí?Nedávno si někdo stěžoval, že hodně lidí jezdí zase na Rolavu, což je bývalý zajatecký tábor s opuštěnými těžebními objekty v Krušných horách. Prý je to tam docela cirkus. Zájem o podobná místa se pravidelně jednou za čas vynoří. Třeba někdejší motorest U devíti křížů. Kdysi tam podle pověsti byly vztyčeny kříže na památku zavražděných svatebčanů a vždycky se po jejich zániku objevily nové. Dnes se spíš objeví youtubeři, kteří projdou nějaký opuštěný rekreační nebo vojenský objekt, natočí strašidelné video, a lidi to začne zajímat. Podobný fenomén byl nedávný zájem o vraždící klauny nebo třeba Sirenheada, kdy hlavně mládež točila krátké filmy o tom, jak se někudy plíží a příšera je všechny dostane. Nebo na vraždícího klauna číhali třeba v parku.\nPřipojte se ještě dnes a získejte:\n",
    "Date": "2025-09-04T20:00:00.0000000+02:00"
  },
  {
    "Url": "https://www.idnes.cz/kultura/film-televize/marie-terezie-recenze-ct.A180101_172707_filmvideo_spm",
    "Title": "RECENZE: Marie Terezie kříží sladkou Sissi s nezkrotnou Angelikou",
    "Categories": [
      "Marie Terezie",
      "Kulturní magazín Za scénou",
      "Marie Terezie (film)",
      "Za scénou",
      "Slovensko",
      "Epizode 3",
      "Vojta Kotek",
      "Zuzana Stivínová"
    ],
    "Comments": 225,
    "Images": 29,
    "Content": "Přesněji: co po finále úvodní epizody následovat nebude. Panovnice, jejíž reformy vedly od školství přes robotní patent po trestní právo, se v první části stihla jen zamilovat, vydupat si svatbu a stát se matkou; v druhé se ujme vlády. Ale velká změna se nekoná. \nProč? Protože takzvaný „c. a k. projekt“ – podělily se o něj bývalé součásti mocnářství Česko, Slovensko, Maďarsko a Rakousko – zahrnuje pouze malou výseč z jejího života, jenž by přitom vydal na celý seriál po vzoru nedostižného britského The Crown. \nA protože koncept zrozený zřejmě vzájemným kompromisem se přiklonil k divácky vděčné, povrchně líbivé romantické (skoro)komedii. Navenek je nazdobená od kostýmů po ceremonie včetně dvorské zpěvohry, ale pod krajkami se krčí dívčí románek z rodu Svéhlavičky, kombinovaný dílem s pamětnickou Sissi, dílem s pohádkovou erotikou Angeliky.\nLavírování mezi dobovou politikou v pozadí a milostnými hrátkami v popředí jako by se přeneslo i do nevyrovnaného jazyka. Od zdvořilé květnaté konverzace typu „Pokud ji milujete, dopřejete jí muže, který zabrání zpustošení její země“ se bez varování skáče mezi vykáním císařskému otci a hovorovým „Tati, ta svatba platí, viď?“ či k výroku „U nás dobrý“, když novopečený otec čichá k plenkám kojence. Člověk\u00A0až trne, aby\u00A0v příští replice nezaznělo: „To je hustý!“\nVlasteneckou hrdost lehce povzbudí, že čeští herci vesměs překonávají zahraniční kolegy. Jmenovitě karatelský Vladimír Javorský, amadeovsky rozverný Vojtěch Kotek a především skvělá Zuzana Stivínová v roli hrdinčiny věčně podroušené matky, jíž nečiní problém ani veřejné popíjení, ani cynické komentáře včetně trpké sebeironie.\nNaproti tomu Marie-Luise Stockingerová  v titulní roli má k osobnímu kouzlu Romy Schneiderové coby Sissi hodně daleko. Naplňuje obecný modelový typ uhihňané naivky, která ve velmi zjednodušené zkratce ukáže, co s marnivostí provede vzdělání. Bohužel to vlastně stačí, jestliže většinu vyprávění tvoří melodrama na téma, jaká protivenství kladená jejich lásce museli rebelové Marie Terezie a František Štěpán Lotrinský zdolat, než mohli zažít onen bouřlivý akt svatební noci.\nRežie Robert Dornhelm, hrají  Marie-Luise Stockingerová, Vojtěch Kotek, Zuzana Stivínová, Karl Markovics\nKinobox: 66\u00A0%\nIMDb: 6.7\nVíce než historická telenovela, ve které nechybějí dva spiklenečtí intrikáni jako z Šíleně smutné princezny ani hrdinčina sestra tajně slzící nad medailonkem se švarnou podobiznou, tak upoutají prozaické detaily. \nTřeba rafinovaně nepřímý protokolární nátlak, do něhož se zapojí dvorní krejčí i portrétista, či podnikatelské vlohy hrdinčina manžela – pravda, razí moderní manufaktury bezmála tak prorocky jako Angeličin hrabě de Peyrac; až na tu jizvu.\nNákladná televizní Marie Terezie je zkrátka hezká na pohled a prázdná pod výpravným obalem. Kdo místo královského kýče očekával dramatický dějepis, neřkuli studii panovnického údělu samoty, musí  vzít na vědomí, že takhle prostě dneska vypadají evropské koprodukce.\n",
    "Date": "2018-01-02T08:47:00.0000000+01:00"
  },
  {
    "Url": "https://www.idnes.cz/sport/atletika/ms-v-atletice-tokio-odlet-ceskych-reprezentantu.A250905_164558_atletika_czo",
    "Title": "Výzva jménem Tokio. Lékařský tým zabalil i chladící vesty, atlety čeká aklimatizace",
    "Categories": [
      "Atletika",
      "Jan Štefela",
      "Mistrovství světa v atletice",
      "Atlet",
      "vesta",
      "Jakub Vadlejch",
      "Tomáš Staněk"
    ],
    "Comments": 0,
    "Images": 39,
    "Content": "Je jich pětadvacet, na této akci nejvíc od Londýna 2017. Pokud byste spočítali i trenéry, zdravotníky a vedení, výprava čítá celkem 46 členů.\n„Jde přesně o číslo, se kterým jsme dlouhodobě kalkulovali,“ povídá český šéftrenér Pavel Sluka.\nSportovce čeká samozřejmě porovnání s naprostou špičkou, proto volí spíš skromnější cíle. Finále? Super. Cenný kov? Paráda! Pro mladé půjde taky o cenné zkušenosti.\nI v ohledu, jak se popasují s hrozícími vedry, ale i dešti, vysokou vlhkostí či sedmihodinovým časovým posunem. Proto lékařský tým do kufrů naložil chladicí vesty a výprava vyrazila v dostatečném předstihu. Šampionát vypukne až v sobotu 13. září, soutěžit se bude do neděle 21. září.\nKvůli komfortu pro závěrečnou přípravu měli atleti možnost si zvolit, zda po příletu do Japonska zůstanou přímo v Tokiu, nebo zamíří mimo ně.\nVe skoro patnáctimilionové metropoli Češi bydlí spolu s dalšími výpravami v oficiálním hotelu. Z něj cesta na Nový národní stadion zabere zhruba čtyřicet minut, k dispozici mají i tři tréninkové stadiony místních univerzit. Druhá destinace je dvě stě kilometrů od centra dění, i zde mají k dispozici plnohodnotné zázemí, navíc podstatně větší klid.\nOštěpař Jakub Vadlejch a jeho trenér Miroslav Guzdek odlétají na mistrovství světa v Tokiu.\n„V trenérské radě jsme diskutovali, jestli kemp mimo Tokio neudělat pro všechny,“ vysvětluje Sluka. „Nicméně zkušení trenéři se rozdělili zhruba napůl. Tak jsme vyhověli všem podle toho, co považují za optimální.“\nDruhou možnost zvolily spíš jednotky reprezentantů. Mezi nimi třeba Štefela.\n„Někomu vyhovuje, že není v kontaktu s dalšími výpravami a potká se s nimi až těsně před závodem,“ soudí šéftrenér. „Dřív to tak měl třeba Roman Šebrle, vždy jezdil až na poslední chvíli.“\nAť bydlí kdekoliv, po příletu koučové svěřencům doporučí, ať se protáhnou, vyklusají, zkrátka rozproudí krev a povolí zatuhlé svaly z\u00A0hodin sezení. „K tomu samozřejmě akreditační procedura, ubytování, vybalování,“ vypočítává Sluka. „Ale necháme to na každém, jak se bude cítit. Když bude chtít zvolit raději spánek, tak klidně.“\nPrvní dva dny na místě budou volnější. Už odlišné klima a časový posun představují pro organismus dostatečný zápřah.\n„Obecně platí, že co hodina změny, to den na srovnání. Takhle jsme cestu i postavili, chtěli jsme, aby každý byl před startem aspoň osm devět dní na místě,“ vykládá šéftrenér.\nDalší dny se naskytnou možnosti i\u00A0pro tvrdší přípravu a doladění formy. „Na místě bude dost času, atleti určitě půjdou i pár speciálních tréninků. Prostě jak to má každý osobně naučené, na experimenty není prostor.“\nTak aby byli v den startu v ideálním rozpoložení. Aby předvedli, na co celé léto trénují.\nTedy?\n„Doufám, že se na šampionátu projeví zkušenosti Kuby Vadlejcha či Tomáše Staňka,“ vyhlíží Sluka. „Těší mě, že už se za nimi vytáhli závodníci v optimálním věku –\u00A0Amálie Švábíková nebo Honza Štefela. A\u00A0taky mě hřeje, že se dál posouvají úspěšní z mládežnických akcí.“\nŠéftrenér reprezentace Pavel Sluka na tiskové konferenci Českého atletického svazu k mistrovství ČR v Jablonci nad Nisou.\nVadlejcha, největší naději, stříbrného oštěpaře z her v Tokiu a obhájce bronzu z Budapešti 2023, letos trápilo zranění kolene. V sezoně naostro házel jen jednou. Těsně před odletem se nicméně vrátil ze soustředění v Turecku a věří: „Koleno reaguje dobře. Všichni jsme dělali maximum, aby bylo v ideálním stavu. Nic jsme nemohli udělat lépe.“\nI Štefelu, stříbrného z březnového halového mistrovství Evropy v\u00A0Apeldoornu, přibrzdilo nespecifikované zranění. „Všechny bolístky už ale odezněly,“ informoval natěšeně. Stejně tak by měl být fit i Staněk po trhlině v prsním svalu.\n„Žádná jiná zranění jsme v poslední době neřešili. Snad se už nic nepřihodí na místě,“ doufá Sluka.\nZůstat zdraví. I tohle je úkol, který atleti před vrcholem roku mají.\n",
    "Date": "2025-09-06T09:40:00.0000000+02:00"
  },
  {
    "Url": "https://www.idnes.cz/ekonomika/domaci/obchody-svatek-prace-den-vitezstvi.A210429_121027_ekonomika_rie",
    "Title": "Na Svátek práce zůstanou obchody otevřené, další týden zavřou",
    "Categories": [
      "jobDNES.cz",
      "Den vítězství",
      "Nouzový stav",
      "prodejna",
      "Svátek práce (První máj)",
      "Otevírací doba v obchodech v době svátků"
    ],
    "Comments": 13,
    "Images": 23,
    "Content": "Během velikonočních svátků přitom panoval ohledně otevření obchodů zmatek, na Velký pátek musely zavřít z důvodu krizových opatření vlády. V případě „běžných“ Velikonoc ale mohou mít na Velký pátek otevřeno.  \n\n   Buďte úspěšní! Nastartujte svoji kariéru na jobDNES.cz. Vybírejte z aktuální nabídky volných pracovních míst. \nV loňském roce zase mohly být prodejny otevřené i 8. května, a to i přesto, že podle oficiálních pravidel musí být prodejny s plochou nad 200 m² uzavřené. Nouzový stav ale dovoluje pravidla porušit.\nLetošní rok se tak vrátí k normálu. Na první máj bude možné nakoupit jako každou jinou sobotu, 8. května budou všechny prodejny s plochou větší než 200 m2 zavřené. V klasickém režimu mohou fungovat čerpací stanice i lékárny.\n",
    "Date": "2021-04-29T13:42:00.0000000+02:00"
  },
  {
    "Url": "https://www.idnes.cz/zpravy/zahranicni/nemecko-kancler-merz-valka-na-ukrajine-dlouhe-trvani.A250831_200834_zahranicni_ikul",
    "Title": "Kyjev nesmí kapitulovat, pozítří by byla na řadě další země, varoval Merz",
    "Categories": [
      "Friedrich Merz",
      "Ukrajina",
      "Kyjev",
      "Rusko",
      "válka",
      "Německo",
      "Ursula von der Leyenová",
      "Válka na Ukrajině"
    ],
    "Comments": 158,
    "Images": 29,
    "Content": "„Vnitřně se připravuji na to, že tato válka může trvat ještě dlouho,“ řekl kancléř a dodal, že Německo a jeho partneři usilují o to, aby válka skončila co nejdříve. Podle Merze ale konflikt, který rozpoutalo Rusko v únoru 2022 svou invazí na Ukrajinu, nesmí skončit kapitulací Kyjeva. „Pozítří by byla na řadě další země a popozítří jsme pak na řadě my,“ varoval.\nVálky podle německého kancléře obvykle končí vojenskou porážkou jedné či druhé strany nebo hospodářským a vojenským vyčerpáním. „V tuto chvíli to ale nevidím ani na jedné straně,“ řekl.\nV souvislosti s bezpečnostními zárukami, které by mohl Západ Ukrajině poskytnout v případě uzavření příměří či míru s Ruskem, se v posledních týdnech spekuluje také o vyslání evropských vojáků na Ukrajinu. Merz ale v rozhovoru odmítl, že by o vyslání pozemních vojsk na Ukrajinu „v současném okamžiku“ někdo hovořil.\nPředsedkyně Evropské komise Ursula von der Leyenová v neděli listu Financial Times řekla, že evropské země pracují na „docela přesných plánech“ pro případné nasazení svých vojáků na Ukrajině v rámci poválečných bezpečnostních záruk pro Ruskem napadenou zemi, které jsou zcela klíčové a budou mít plnou podporu amerických kapacit.\n„Bezpečnostní záruky jsou prvořadé a naprosto zásadní,“ řekla von der Leyenová v rozhovoru. „Máme jasnou ‚cestovní mapu‘ a v Bílém domě jsme se dohodli... a tato práce postupuje velmi dobře.“ Šéfka unijní exekutivy v těchto dnech podniká cesty do zemí EU sousedících s Ruskem a Běloruskem, s jejichž představiteli mluví hlavně o obraně a bezpečnosti.\nNěmecko je po Spojených státech v objemu dodávek největším poskytovatelem vojenské pomoci Ukrajině, která se už více než tři roky brání rozsáhlé ruské agresi. Merz stojí spolu s francouzským prezidentem Emmanuelem Macronem a britským premiérem Keirem Starmerem v čele evropských snah o ukončení války.\n",
    "Date": "2025-08-31T20:45:00.0000000+02:00"
  },
  {
    "Url": "https://www.idnes.cz/sport/atletika/mistrovstvi-sveta-tokio-maraton-zeny-peres-jepchirchirova-pribeh.A250914_045216_atletika_mkou",
    "Title": "Dětství s 27 sourozenci? Musela jsem tvrdě pracovat. O královně tokijského maratonu",
    "Categories": [
      "Mistrovství světa v atletice",
      "Maraton",
      "Peres Jepchirchirová",
      "Paříž"
    ],
    "Comments": 0,
    "Images": 35,
    "Content": "Přitom ani ona sama triumf nečekala. „Vůbec ne,“ vykládala jedenatřicetiletá šampionka, která v Japonsku před čtyřmi roky získala olympijské zlato. „Ale tady se mi daří, mám to tu ráda.“\nAni na posledních kilometrech by mnozí její prvenství netipli. Běžela ve dvojici se stříbrnou ženou loňských her v Paříži a někdejší maratonskou světovou rekordmankou Tigst Assefaovou. Etiopanka udávala tempo, v obličeji výraz naprosto bez jakýchkoliv emocí. To Jepchirchirová se křenila, bylo vidět, že je už na pokraji sil.\nJenže v závěru ukázala, že dokáže jít za hranu víc než soupeřka.\nJe vždycky neuvěřitelné, když víc než 42kilometrovou trať rozhodují až poslední metry. Podobně velmi těsným způsobem prohrála Assefaová loňský maraton v Paříži s reprezentantkou Nizozemska Siffan Hasanovou.\nJeště do útrob tokijského stadionu obě ženy doběhly bok po boku, vedle sebe obkroužily i takřka celý ovál.\nPeres Jepchirchirová z Keni (vepředu) a Tigist Adeffaová z Etiopie během maratonu na mistrovství světa v Tokiu\nAssefaová si kontrolovala situaci. Nebo se to aspoň zdálo, jenže pak se kolem ní na stometrové rovince Jepchirchirová doslova prořítila. Během pár kroků získala rozhodující náskok a pásku proťala se dvěma sekundami k dobru. \nČas? 2:24:43. A obrovská radost!\n„Jsem superšťastná a moc vděčná. Mám tady nejlepší výsledky. Vyhrála jsem tu olympijské hry a teď i mistrovství světa,“ smála se Keňanka.\nPři heroickém finiši jí pomohla její mentalita. Sama o sobě tvrdí: „Důslednost, disciplína a neúnavné odhodlání jsou základními kameny mého úspěchu. V každém závodě se posouvám za své limity a nechám na trati klidně všechny síly.“\nTaková prý byla už od mládí. Šla si zkrátka za tím, co si usmyslela.\nVyrůstala ve stopadesátitisícovém městě Kerichu na západě Keni. Její rodiče byli farmáři, pěstovali čaj a kukuřici.\nV dětství běhala každý den do školy a z ní pět kilometrů, k tomu ještě další desítky na trénincích. \nAtletice se začala věnovat už jako žákyně. Podle magazínu Run má 27 sourozenců. Otec měl totiž tři manželky, což v Keni nebylo nic zvláštního. Mnohoženství totiž bylo v této zemi kulturní praxí mnoha komunit, v roce 2014 ho dokonce prezident Uhuru Kenyatta povolil zákonem.\n„Nebyl to snadný život,“ vzpomínala kdysi Jepchirchirová. „Proto jsem se rozhodla tvrdě pracovat, protože jsme doma měli jen málo zdrojů. Drobné zemědělství bylo pro naši rodinu jediným zdrojem příjmů.“\nKeňanka Peres Jepchirchirová slaví titul v maratonu na mistrovství světa v Tokiu\nZprvu závodila na dráze, inspirovaly ji ale úspěchy krajanky Mary Keitanyové, vítězky sedmi maratonský majorů. V osmnácti opustila střední školu a makala, aby ji v budoucnu živil právě sport.\nDo prvního maratonu se pustila zcela neplánovaně. Ve dvaceti jela na závody Kisumu Safaricom, kde měla v oku desítku. Jenže na místě zjistila, že místa na tuhle distanci si už rozebrali místní závodníci.\nZbývala jen čísla na maraton.\nTak ho zkusila.\n„Živě si to pamatuju, první maraton jsem běžela bez jakéhokoli rozsáhlého tréninku,“ vyprávěla. Přesto ho dokončila na třetím místě a potvrdila si, že právě dlouhé tratě budou pro ni ideální.\nO rok později už skončila na keňském mistrovství v přespolním běhu druhá za Faith Kipyegonovou, trojnásobnou olympijskou vítězkou a čtyřnásobnou mistryní světa na patnáctistovce.\nTalentu Jepchirchirové si všiml italský kouč Gianni Demadonna, který vede rovněž Assefaovou a další silné převážně africké běžce. A i ji vypiplal v naprostou světovou hvězdu.\nKromě vítězství na hrách v Tokiu, na nichž se maraton běžel v Sapporu, už má Keňanka tři triumfy na maratonských majorech. Nyní je na nejdelší distanci poprvé mistryní světa a ve sbírce má tři tituly z půlmaratonu, v něm navíc třikrát posouvala tabulky světového rekordu.\nPoprvé se do historických kronik zapsala v roce 2017, tehdy jí přitom zbývalo jen sedm měsíců do porodu dcery Natalie.\nMomentka z maratonu na mistrovství světa v Tokiu, v balíku je i Moira Stewartová\nŠest měsíců poté, co ji přivedla na svět, zase začala trénovat. „Nebylo to snadné, ale pracovala jsem extra tvrdě, abych se zbavila přebytečných kil a vrátila se do normální formy. Narození dítěte mě nějakým způsobem motivovalo, říkám si, že na mě doma někdo spoléhá. Natalie je pro mě požehnání od Boha,“ popisuje.\nTrénuje většinou každý den, často dvoufázově. „Celkem to vyjde na 130-150 kilometrů týdně. Mám tak dva až tři kvalitní a náročné tréninky podle toho, v jaké fázi přípravy se nacházím. A když trénuju na maraton, cvičně běhám i přes čtyřicet kilometrů,“ líčí. „Ale to jen výjimečně, hodně vás to vyčerpává a musíte dlouho regenerovat.“\nV jedenatřiceti letech už má přesně osvědčené, co jí sedí. Kdy je ideální, v jakém čase přijede do dějiště závodů, jak vyladit formu. Třeba snídaně?\n„Abych byla upřímná, v den maratonu si nedávám nic jiného než 100mililitrový kofeinový gel. Nic jiného. Žádný chléb nebo čaj, přitom se doporučuje hodně najíst. Spíš dbám na to, abych se v klíčové dny před závodem dobře hydratovala, piju hodně vody a doplňuju minerály.“\nPři teplotách v Tokiu byly potřeba.\n",
    "Date": "2025-09-14T05:07:00.0000000+02:00"
  },
  {
    "Url": "https://www.idnes.cz/sport/atletika/ms-v-atletice-2025-tokio-1-den-vysledky-zpravodajstvi.A250913_080756_atletika_ipet",
    "Title": "Staněk byl ve finále MS poslední. Nedařilo se ani Maňasové a končí také tyčkaři",
    "Categories": [
      "Atletika",
      "Tomáš Staněk",
      "Mistrovství světa v atletice",
      "Karolína Maňasová"
    ],
    "Comments": 53,
    "Images": 40,
    "Content": "Velmi těžký program si připravili organizátoři šampionátu pro koulaře, kvalifikace i finále v jediný den dělaly vrásky snad všem účastníkům. Staněk si dopoledne počínal dobře: výkon 20,67 metru ho sice nenadchl, ale na postup stačil. Nicméně po minimálním času na oddych ve finále na kvalifikaci navázat nedokázal. \nPodrobná reportáž\nPrvní pokus letěl pod dvacet metrů a Staněk navíc přešlápl. Druhým zapsal 19,63, soupeři se však v té chvíli dostávali už k hranici 22 metrů. Třetí pokus měl působení českého reprezentanta zachránit, vrh dlouhý 19,91 metru na to však nestačil. Staněk tak ve finále obsadil poslední, dvanácté místo. \nO medaile svedli strhující souboj tři favorité a jedno velké překvapení soutěže. Vítěz kvalifikace a světový šampion z Dauhá Tom Walsh zapsal 21,94 metru, na centimetr přesně se dostala koule Leonarda Fabbriho, stříbrného z posledního šampionátu. Díky lepšímu předešlému pokusu se však Ital dostal před Walshe. \nAmerický koulař Ryan Crouser slaví na MS v Tokiu se zlatou medailí.\nMexický koulař Uziel Muňoz slaví senzační stříbro na MS v Tokiu.\nOběma ale úžasným pokusem odskočil obhájce zlata a olympijský šampion Ryan Crouser. Američan, pro kterého šlo o vůbec první závod v sezoně, se v poslední sérii dostal na 22,34 metru. Trio favoritů v poslední chvíli ještě rozbil Uziel Muňoz výkonem 21,97 a získal senzační stříbro pro Mexiko.\nMaňasová nastoupila ke svému rozběhu na stovce společně s Ewou Swobodovou nebo Dinou Asher-Smithovou. A společnost excelentních sprinterek Češku k rekordnímu času nevytáhla. Cílem proběhla jako sedmá v čase 11,37 sekund, což je o 17 setin pomalejší než její letošní maximum.\nZklamaná Karolína Maňasová po nepovedeném rozběhu na mistrovství světa.\n„Ten čas je strašný. Zaběhnout nejhorší čas v sezoně na mistrovství světa, to fakt ne…“ vypálila sebekriticky v následném rozhovoru. „Nemyslím, že to bylo podmínkami nebo tlakem, s tím jsem se srovnala dobře. Musíme to zhodnotit s trenérem. Asi prostě je ta sezona už fakt dlouhá, ale takhle to mají všichni,“ krčila rameny celkově 34. závodnice.\nNejlepší výkon v rozbězích předvedla olympijská šampionka Julien Alfredová s časem 10,93, obhájkyně zlata z Budapešti Sha’Carri Richardsonová postoupila do semifinále rovněž s přehledem z pátého místa.\nMatěj Ščerba při svém kvalifikačním pokusu na mistrovství světa.\nArmand Duplantis po svém kvalifikačním pokusu na mistrovství světa v Toku.\nŠčerba začal kvalifikaci tyčkařů výborně s čistým zápisem na výšce 5,40 i 5,55, laťku ve výšce 5,70 už ale překonat nedokázal. Holý zvládl i tuto hranici bezchybně, hned následná výška 5,75 však byla nad jeho síly. Český tyčkař skončil jako první pod čarou pro postup, nad 5,75 nešel v kvalifikaci ani švédský fenomén Armand Duplantis.\nOdpolední program odstartovaly rozběhy mužů na 3000 metrů s překážkami. Obhájce zlata z Budapešti a olympijský šampion Soufiane El Bakkali si pohlídal postup z prvního místa své skupiny i celkově nejlepším časem. Geordie Beamish zase ukázal velkou pohodu, když téměř vyhrál svůj rozběh i poté, co na jedné z překážek spadl. \nRozběhy zakončilo sportovní gesto Tima Van de Velda, který v závěru počkal na zraněného Carlose San Martína a pomohl mu do cíle.\nV kvalifikaci dálkařek se blýskla Tara Davisová-Woodhallová. Americká šampionka z Paříže zvládla kvalifikační limit s přehledem hned na první pokus a mohla se začít chystat na nedělní finále.\nRozběhy mílařek nepřinesly žádné překvapení. Postup si zkušeně pohlídala hlavní favoritka Faith Kipyegonová i její největší soupeřka Jessica Hullová. Nejlepší čas však předvedla Freweyni Hailuová výkonem 4:01,23.\nTaké rozběhy mužské stovky proběhly dle očekávání. S přehledem do semifinále postoupil obhájce zlata a olympijský šampion Noah Lyles. Nejrychleji zvládl v sobotu stometrovou trať Jihoafričan Gift Leotlela. \nDominantní výkon předvedla v závodu na 10 kilometrů Beatrice Chebetová. Keňanka proběhla cílem s pohodlným náskokem na Nadiu Battoclettiovou, která výkonem 30:38,23 stanovila nové italské historické maximum. Bronz pro Etiopii získala Gudaf Tsegayová.\nPodobně suverénně si počínala americká smíšená čtvrtkařská štafeta, jejíž závod program prvního dne uzavřel. \nPřestože papírově nepatřili Američané k favoritům na zlato, už na druhém úseku si vypracovala Lynna Irbyová-Jacksonová náskok na soupeřky. Jenoah McKiver pak ve třetím úseku odolal náporu a Alexis Holmesové předával štafetu s více než sekundou výhody. Takový rozdíl už nedokázala smazat ani nizozemská finišmanka Femke Bolová a Američané zapsali výkonem 3:08,80 rekord šampionátu.\nFinále\nMužiKoule: 1. Crouser (USA) 22,34, 2. Muňoz (Mex.) 21,97, 3. Fabbri (It.), 4. Walsh (N. Zél.) oba 21,94, 5. Enekwechi (Nig.) 21,52, 6. Piperi (USA) 21,50, ...12. Staněk (ČR) 19,91\nŽeny10.000 m: 1. Chebetová (Keňa) 30:37,61, 2. Battoclettiová (It.) 30:38,23, 3. Tsegayová (Et.) 30:39,65, 4. Ngetichová (Keňa) 30:42,66, 5. Tayeová (Et.) 30:55,52, 6. Hironakaová (Jap.) 31:09,62\nMix4x400 m: 1. USA (Deadmon, Irbyová-Jacksonová, McKiver, Holmesová) 3:08,80, 2. Nizozemsko (Omalla, Klaverová, Phijffers, Bolová) 3:09,96, 3. Belgie (D. Borlée, Vervaetová, Doom, Ponetteová) 3:10,61, 4. Polsko 3:10,63, 5. Británie 3:10,84, 6. JAR 3:11,89\nKvalifikace\nMuži100 m: 1. Leotlela (JAR) 9,87.3000 m př.: 1. El Bakkali (Mar.) 8:26,99Tyč: 1. mj. Duplantis (Švéd.) 575, ...13. Holý 570, 18. Ščerba (oba ČR) 555 - nepostoupili do finále\nŽeny100 m: 1. Alfredová (Sv. Lucie) 10.93, ...34. Maňasová (ČR) 11,37 - nepostoupila do semiifnále1500 m: 1. Hailuová (Et.) 4:01,23Dálka: 1. Davisová-Woodhallová (USA) 688\n",
    "Date": "2025-09-13T10:58:00.0000000+02:00"
  },
  {
    "Url": "https://www.idnes.cz/kultura/film-televize/recenze-filmu-g-i-joe.A130329_112439_filmvideo_spm",
    "Title": "RECENZE: Druhý díl filmu G. I. Joe hlídá, aby si Bruce Willis neublížil",
    "Categories": [
      "Bruce Willis",
      "Dwayne Johnson",
      "Bílý dům",
      "Hasbro",
      "Důchodci",
      "Poradna: Maso",
      "Poradna: Výživa",
      "Poradna: Zdraví"
    ],
    "Comments": 0,
    "Images": 24,
    "Content": "Podobně ošizený se může cítit divák, který se na premiérový film G. I. Joe 2: Odveta vydá jen kvůli jménu Bruce Willise. Neboť tradiční hrdina se na plátně vyskytuje zřídka, a když už, chovají ho tu jako v bavlnce, snad aby si neublížil. Většinu akční parády i rámusu totiž obstará mladý tým a 3D.\nKinobox: 61\u00A0%\nIMDb: 5.7\nPravda, z americké centrály prosákl vzkaz, že studio počítá hlavně s cílovou skupinou chlapců od deseti do čtrnácti let, kteří milují počítačové hry na vojáčky, bez trojrozměrné projekce se do kina už nevypraví, vědí, kdo jsou to nindžové čili speciálně vycvičení japonští bojovníci. A hlavně tráví dětství s figurkami firmy Hasbro, představujícími příslušníky armádní elity.\nWillis zosobňuje jiný svět: skanzen vysloužilců, kteří však v nouzi nejvyšší dovedou ještě nepříteli, jak s gustem prohodí, \"nakopat zadek\". Ovšem na penzisty se nesmí spěchat, pročež se celá první hodina filmu obejde bez hvězdy. Hluboce nepůvodní scénář založený na zásadě, že kdo dlouho žvaní, bude vzápětí zastřelen, nejprve nechá v zákeřné pasti celou speciální jednotku pobít. Přežije pouze účelově vybraná parta: silák Dwayne Johnson, fešák D. J. Cotrona, kráska Adrianne Palicki. Když trio zjistí, co divák dávno ví, tedy že zlosynové tentokrát přímo z nejvyšších pater Bílého domu hrozí celosvětovou jadernou zkázou, jdou si pro pomoc k Willisově důchodci.\nTakže teď to konečně začne? Chyba lávky. Veterán poskytne krátkou radu a znovu se vytratí, až ve finále své následovníky osobně vyzbrojí a vyrazí do bitvy s nimi, leč hrubou práci jim přenechá. \nZáchranné lano, které snímek nakonec vytáhne k průměru, přijde odjinud, od výškového baletu, jak by se daly popsat souboje nindžů \"létajících\" mezi vysokohorskými štíty. Utkví v paměti coby jediný originální prvek, jejž nevymaže ani hlučný spojenecký orchestr tvrdé muziky a štěkající střelby, ani střih tak zběsilý, že je na plátně nepřehledno. Úlevně.\nJelikož vedle 3D znamená Willis jedinou přidanou hodnotu v porovnání s \"jedničkou\" G. I. Joe z roku 2009, je jeho chabé využití trestuhodnou chybou dramaturgie. I s vědomím, že legenda může sice jako vždy zachránit svět, film však nespasí. \n",
    "Date": "2013-03-29T17:58:00.0000000+01:00"
  },
  {
    "Url": "https://www.idnes.cz/kultura/film-televize/recenze-bratri-a-sestry-tv-nova-zilkova-jindrova.A250825_095814_filmvideo_spm",
    "Title": "RECENZE: Chudí a bohatí. Seriál Bratři a sestry je plný figurek a prázdných řečí",
    "Categories": [
      "Kultura",
      "Pavel Kříž",
      "Svatba",
      "David Matásek",
      "Radek Bajgar",
      "Veronika Žilková",
      "Oidipus"
    ],
    "Comments": 0,
    "Images": 30,
    "Content": "Zápletka se pohybuje někde na pomezí antických tragédií, ve kterých nic netušící Oidipus zplodil děti s vlastní matkou, a cimrmanské parodie hry, v níž se hrdina dozví, že jeho teta není teta, nýbrž vzdálená snacha, otec je jeho syn, matka babička z otcovy strany, tudíž on sám je vlastně sirotek, „ale hlavně že jsem poznal pravdu“.\nPřipojte se ještě dnes a získejte:\n",
    "Date": "2025-08-26T14:00:00.0000000+02:00"
  },
  {
    "Url": "https://www.idnes.cz/kultura/hudba/filip-jancik-houslista-koncert-filmovy-hudba-turne-dokonale-vanoce.A250912_112945_hudba_nh",
    "Title": "Sám doma i James Bond. Slavný houslista Filip Jančík přiváží show filmové hudby",
    "Categories": [
      "Filip Jančík (houslista)",
      "show",
      "Sám doma",
      "Česká republika"
    ],
    "Comments": 0,
    "Images": 29,
    "Content": "Po mimořádném úspěchu a vícekrát vyprodaných koncertech v pražském Rudolfinu, v Sono Brno, nebo v Karlových Varech se houslista Filip Jančík rozhodl rozšířit svou show do dalších českých měst. V listopadu a prosinci vystoupí v Brně, Mladé Boleslavi, Hradci Králové, Olomouci a dva dny před Vánoci také v pražském Kongresovém centru.\nZ velké části představí nový repertoár, kde své místo najdou i znělky československých filmů a pohádek. Nebude chybět speciální aranžmá z filmu Perinbaba, Sám doma, Tři oříšky pro Popelku a další.\nFilip Jančík: Show filmové hudby – Vánoční edice\n22. 11. Brno - Sono Centrum\n7. 12. Mladá Boleslav - Škoda Muzeum\n8. 12. Hradec Králové - Kongresové centrum ALDIS\n10. 12. Olomouc - Aula Clarion Congress Hotel\n22. 12. Praha - Kongresové centrum\nBěhem českého vánočního turné s názvem „Dokonalé Vánoce“ představí s mezinárodní doprovodnou kapelou také nejznámější skladby z filmů jako jsou Hra o trůny, Gladiátor, Piráti z Karibiku, Inception, James Bond, Shrek nebo Harry Potter. To vše doprovodí světelná show. Vstupenky najdete zde.\nFilip Jančík dosud vystupoval ve více než 25 zemích světa, včetně Švédska, Dánska, Singapuru, Kuvajtu či Spojených arabských emirátů.\nSpolupracoval také s kanadskou rockovou hvězdou Avril Lavigne, s níž vystoupil na zahajovacím ceremoniálu Speciálních olympijských her v Los Angeles. Na svůj koncert ho jako speciálního hosta pozvali Karel Gott nebo David Koller.\nMladý umělec navíc nabízí držitelům vstupenek jedinečnou příležitost vyhrát soukromý koncert, který odehraje přímo u nich doma.\n",
    "Date": "2025-09-12T12:38:00.0000000+02:00"
  },
  {
    "Url": "https://www.idnes.cz/kultura/film-televize/furiosa-sileny-max-george-miller-recenze.A240520_133517_filmvideo_jgo",
    "Title": "RECENZE: Furiosa není tak zběsilá jako Max, ale neméně šílená",
    "Categories": [
      "Kultura",
      "George Miller",
      "Šílený Max",
      "film",
      "Anya Taylor-Joy",
      "Chris Hemsworth",
      "Lachy Hulme",
      "režisér"
    ],
    "Comments": 0,
    "Images": 30,
    "Content": "Když se před devíti lety dnes devětasedmdesátiletý australský režisér a scenárista George Miller vrátil ke své kultovní postapo trilogii Šílený Max již zmíněnou Zběsilou cestou, byla z toho ohromná událost. Nekompromisní audiovizuální nářez, v němž v titulní roli vystřídal Mela Gibsona Tom Hardy, posbíral šest Oscarů (z jedenácti nominací) a mimo jiné ukázal o generace mladším filmařům, jak se točí vysokooktanová akční podívaná, jejíž jasné autorské vizi nestojí v cestě absolutně žádná překážka.\nPřipojte se ještě dnes a získejte:\n",
    "Date": "2024-05-20T16:00:00.0000000+02:00"
  },
  {
    "Url": "https://www.idnes.cz/praha/zpravy/stavba-mostu-uzavreni-dalnice-d11-dopravni-omezeni.A250914_095026_praha-zpravy_zdo",
    "Title": "Po osazování nosníků se na D11 u Jiren otevřel jeden pruh směrem na Prahu",
    "Categories": [
      "Zprávy z Prahy-východu a okolí",
      "Dálnice D11",
      "Dálnice"
    ],
    "Comments": 0,
    "Images": 25,
    "Content": "„V 10:30 budeme otvírat jeden pruh ve směru na Prahu. Jeřáb je stále na místě. V 11:30 bychom mohli otevřít jeden pruh na Hradec,“ uvedl Holek.\nNejméně hodinu podle něj stavbaři ztratili kvůli dopravní nehodě, která se stala před 19:00 na místě stavby budoucího mostu. Jedno auto narazilo zezadu do druhého, kolize se obešla bez zranění. Další komplikace přinesl podle Holka tříhodinový intenzivní déšť. Stavbaři nad dálnicí osazují pět nosníků, každý váží 90 tun.\nPůvodní most, který převádí krajskou silnici II/101 přes dálnici D11, byl ve špatném stavebně technickém stavu, stavbaři ho v dubnu zbourali. Nové přemostění bude připravené i na plánované rozšíření dálnice na šest pruhů. Součástí mostu bude na jedné straně chodník, na druhé cyklostezka, se kterou se výhledově počítá podél celého úseku silnice II/101 mezi Jirny a Mstěticemi. Harmonogram stavby počítá se zprovozněním mostu nejpozději do Vánoc.\nNový most má mít ocelovou nosnou konstrukci spřaženou se železobetonovou deskou. Konstrukci by měl tvořit jeden mostní otvor, bez pilířů ve středovém pruhu nebo náspech dálnice. Stavební náklady jsou téměř 70 milionů korun a zhotovitelem je společnost Strabag. Krajští cestáři na investici získali dotaci ze Státního fondu dopravní infrastruktury.\nMapy poskytuje © SHOCart a přispěvatelé OpenStreetMap. Společnost SHOCart je tradiční vydavatel turistických a cykloturistických map a atlasů. Více na\u00A0www.shocart.cz\n",
    "Date": "2025-09-14T10:03:00.0000000+02:00"
  },
  {
    "Url": "https://www.idnes.cz/ekonomika/domaci/stedry-den-oteviraci-doba-obchody-vanocni-svatky.A211216_094922_ekonomika_rie",
    "Title": "Někteří obchodníci v týdnu před Štědrým dnem prodlouží otevírací dobu",
    "Categories": [
      "Obchod",
      "Štědrý den",
      "vláda",
      "Vlastimil Válek",
      "Globus",
      "Petr Fiala",
      "Tesco",
      "Velikonoční pondělí"
    ],
    "Comments": 11,
    "Images": 23,
    "Content": "Delší provozní dobu budou mít od 20. prosince všechny obchody Penny, otevřené budou do 23. prosince od 07:00 do 22:00. Na rozdíl od ostatních řetězců zůstanou zavřené na Štědrý den. Mezi 27. a 30. prosincem v nich lidé nakoupí ve standardní otevírací době, na Silvestra budou otevřené do 17:00.\nHypermarkety Globus prodlouží o hodinu otevírací dobu 22. a 23. prosince, budou tak fungovat od 07:00 do 22:00. Na Štědrý den zákazníky obslouží do 11:30, poslední den v roce budou otevřené do 18:00. Lidé, kteří se chtějí vyhnout frontám, si mohou aktuální obsazenost prodejen Globus ověřit na webu společnosti nebo v mobilní aplikaci Můj Globus.\u00A0\n„S blížícími Vánocemi zájem o nákupy u nás stoupá, ale díky tomu, že máme nejrozlehlejší nákupní plochy mezi obchody a výrazná část zákazníků používá k nákupu Scan&Go a aplikaci Můj Globus, fronty se u nás netvoří a prostor dovoluje pohodlné dodržování rozestupů i plynulého odbavení při placení. Nejméně zákazníků nakupovat chodí v ranních hodinách,“ uvedla mluvčí hypermarketů Aneta Turnovská.\nObchody sítě Tesco budou před Vánocemi fungovat podle běžné otevírací doby. Na Štědrý den zavřou v 11:00, na Silvestra v nich lidé nakoupí do 17:00. Službu Tesco On-line nákupy budou moci zákazníci využít do 23. prosince, kurýři nebudou jezdit od 24. do 26. prosince a na Nový rok. Na Silvestra bude rozvoz podle tiskové zprávy společnosti omezen do 16:00.\nŘetězec Albert bude mít rovněž do Vánoc otevřeno ve standardních provozních hodinách. Na Štědrý den budou lidé do prodejen vpuštěni do 11:45, nákup budou moci dokončit do 12:00. Poslední prosincový den Albert zavře v 18:00, u některých obchodů bude provozní doba kratší.\nSupermarkety Billa budou příští týden otevřené většinou do 21:00, otevírací dobu konkrétního obchodu si lidé mohou zkontrolovat například na webu společnosti. Na Štědrý den v nich lidé nakoupí do 12:00, 31. prosince budou fungovat do 17:00.\nKurýři e-shopu Rohlik.cz budou nákupy od 20. do 23. prosince rozvážet mezi 05:00 a půlnocí. Na Štědrý den zákazníky obslouží mezi 05:00 a 14:00. Jediným dnem, na který si lidé nemohou nákupy objednávat, je 25. prosinec.\u00A0\nI Košík.cz bude rozvážet na Štědrý den od 05:00 do 14:00 a následně na první svátek vánoční budou mít jeho kurýři volno. „Zájem letos očekáváme rekordní a kapacitně jsme připraveni. Bude samozřejmě záležet na konečném zájmu zákazníků a konkrétní lokalitě, ale předpokládáme, že ještě pár dnů před Štědrým dnem bude možné si pohodlně objednat,“ uvedl mluvčí Košíku František Brož.\n Vzhledem k nouzovému stavu, který platí do 25. prosince, se obchody s plochou nad 200 metrů čtverečních totiž nemusejí řídit zákonem o prodejní době. Mohou být bez omezení otevřené 24. i 25. prosince, informovala ve čtvrtek Česká obchodní inspekce. \n Fialova vláda v pátek po prvním zasedání oznámila, že nepožádá Sněmovnu o prodloužení nouzového stavu kvůli covidu-19. Nynější nouzový stav vyhlášený bývalým kabinetem ANO a ČSSD tak skončí o půlnoci 25. prosince. Přestane tak platit třeba omezení otevírací doby v restauracích a nočních klubech nebo zákaz pořádání vánočních trhů. Naopak ale omezení prodeje o vybraných svátcích platit začne.\u00A0\nNový ministr zdravotnictví Vlastimil Válek v sobotu Radiožurnálu řekl, že navrhne na jednání vlády omezení otevírací doby na Štědrý den do 12:00 a uzavření obchodů 25. prosince. O omezení diskutoval s Hospodářskou komorou ČR. Premiér Petr Fiala uvedl, že takové omezení je akceptovatelné.\u00A0\n„Mě o tom svém návrhu pan ministr zdravotnictví informoval. My jsme ho tedy ještě vzhledem k času a k tomu, co se vše odehrává, nestihli na vládě projednávat. Ale můj názor je, že takové omezení v odpoledne Štědrého dne a na svátek 25. prosince je určitě něco, co můžeme všichni akceptovat,“ uvedl v sobotu premiér.\nOmezení prodeje o vybraných svátcích upravuje zákon o prodejní době v maloobchodě platný od konce roku 2016. Zákaz se vztahuje kromě vánočních svátků 25. a 26. prosince také na Nový rok, Velikonoční pondělí, 8. května, 28. září a 28. října. Na Štědrý den je prodej v maloobchodě zakázán od 12:00. Jenže tento zákon také počítá s výjimkou ve stavu nouze.\u00A0\n",
    "Date": "2021-12-19T20:00:00.0000000+01:00"
  },
  {
    "Url": "https://www.idnes.cz/ekonomika/zahranicni/usa-retezec-obchodni-costco-prepperi-zasoby-apokalypsa-soudny-den.A250423_100428_eko-zahranicni_jadv",
    "Title": "Costco fandí prepperům. Proč ti, kteří čekají apokalypsu, nakupují právě zde",
    "Categories": [
      "Apokalypsa",
      "USA cla",
      "Zásoba",
      "jídlo",
      "Costco",
      "Obchod",
      "The Guardian",
      "Disneyland"
    ],
    "Comments": 0,
    "Images": 30,
    "Content": "Loni v létě si zákazníci řetězce Costco mohli všimnout v regálech své velkoprodejny nového produktu. Za cenu pouhých 62,99 dolaru si ti, kteří chtějí být připraveni na všechno, mohli pořídit něco, co jeden z potravinových influencerů na sociálních sítích trefně nazval „večeří při apokalypse“, píše deník The Guardian.\nSada instantních pokrmů vypadala jako kyblík ve stylu KFC, ale místo smaženého kuřete byla naplněna nouzovou zásobou 132 jídel včetně sáčků s dehydrovanými makaróny a sýrem, jablečnými cereáliemi se skořicí anebo kuřecím koláčem. Celá dávka by podle prodejce měla vydržet až 25 let skladování anebo dokud nenastane konec světa.\nCostco is selling $99 emergency food kits that last 25 years. Do they know something we don't? pic.twitter.com/TdDmOvh2Dm\nOhlasy zákazníků byly ovšem střízlivé. „Raději bych se nechala sežrat zombíky, než abych musela přežít na tomhle,“ napsala tehdy reportérka deníku Washington Post Emily Heilová. Lidé na sociálních sítích  konstatovali, že kbelík je jako stvořený na vysokoškolské koleje. Další s úsměvem vzpomínali, jak jedli tyto apokalyptické večeře při kempování…\nZástupce společnosti Costco odmítl sdělit, kolik kbelíků apokalypsy za poslední rok řetězec prodal. Ani zástupci společnosti ReadyWise, která potraviny pro přežití vyrábí, na žádost o komentář nereagovali.\nŘetězec Costco prodává vše od drogistického zboží přes nářadí až po dětskou výživu. Tím je zajímavý jak pro zákazníky, kteří chtějí rychle doplnit zásoby pro běžnou domácnost, tak i pro ty, kdo očekávají konec světa.\n„Preppeři mají rádi efektivitu a Costco není nic jiného než efektivita,“ vysvětluje Coby Coonradt, 44letý muž z Vernalu v Utahu, který je autorem podcastu Casual Preppers. „Během jediného nákupu si tam můžete pořídit zásoby na 72 hodin i na příští rodinné grilování. Stačí tam jednou za měsíc nakoupit a hned máte slušnou nouzovou výbavu,“ říká.\nCostco se momentálně mezi americkými zákazníky těší značné oblibě. Skalní superfanoušci značky zvaní „Costcodiané“ nedají na svou značku dopustit. Řetězec je hned po Amazonu a Walmartu třetím největším maloobchodním obchodem na světě. \nVíce než 130 milionů lidí na celém světě nazývá Costco „svým“ obchodem s potravinami, a i když ne všichni z nich se označují za preppery, styl řetězce se k této ideologii fantasticky hodí.\n„Příprava na apokalypsu vůbec nemusí být nic extrémního,“ vysvětluje kouč prepperů Coonradt. Můžete být úplně normální lidé, žít na předměstí, nakupovat v Costcu, a přesto být připraveni na povodeň nebo výpadek proudu. „Protože většina lidí nakupuje potraviny každý týden, jednoduchý způsob, jak se začít připravovat, je nakoupit pokaždé trochu jídla a vody navíc,“ dodává jeho spolupracovník Cameron Hardy. \nDostatečně velké nouzové zásoby podle něj postačí k tomu, abyste byly rodiny v bezpečí během většiny krizí. „Nemusí to být konec světa, stačí menší sněhová bouře, trvalý výpadek proudu, ekonomické otřesy, klimatická katastrofa nebo jiná pandemie,“ uzavírá.\nV Oklahomě žije influencerka zabývající se hospodařením na statku jménem Barbara. Na YouTube vystupuje pod přezdívkou A Homestead Journey. Také ona využívá při zásobování své „spižírny pro případ apokalypsy“ služeb řetězce. „Costco je jako Disneyland pro preppery,“ říká 39letá Američanka. „Pokaždé, když vejdu do Costca, nejsem jen na nákupu, ale investuji do bezpečnosti své rodiny,“ uzavírá podle The Guardianu.\n",
    "Date": "2025-04-26T11:00:00.0000000+02:00"
  },
  {
    "Url": "https://www.idnes.cz/sport/tenis/novak-djokovic-carlos-aclaraz-us-open-semifinale.A250905_132239_tenis_pls",
    "Title": "Hvězdný střet generací. Chci pomstu, hlásí Alcaraz. Djokovič má obavy, jestli vydrží",
    "Categories": [
      "Carlos Alcaraz",
      "Novak Djokovič",
      "US Open",
      "Juan Carlos Ferrero"
    ],
    "Comments": 0,
    "Images": 30,
    "Content": "Jasným favoritem je Španěl, a to nejen díky tomu, že je o 16 let mladší. Letos už pozvedl trofej na Roland Garros po bláznivém boji s Jannikem Sinnerem, zahrál si i finále Wimbledonu. A žene ho myšlenka, že pokud by opanoval US Open, vystřídá italského soka na pozici světové jedničky. \nAle možná si vzpomenete, že naposledy se ve vzájemném střetnutí Alcaraze s Djokovičem radoval srbský tenista. Ve čtvrtfinále letošního Australian Open soupeře zaskočil 4:6, 6:4, 6:3 a 6:4.\nProto mladý Španěl hlásí: „Chci pomstu!“\nS Djokovičem má negativní bilanci 3:5. Loni a předloni ho porazil ve finále travnatého grandslamu a ve vůbec prvním souboji uspěl na antuce v Madridu. Ale na betonech? Na nich ho srbský sok ještě k vítězství nepustil. \nDalší motivace uspět na US Open.\n„Carlos hraje vynikající tenis a dost si věří. Ale ani tak bych se neodvážil říct, že je favoritem,“ líčí Španělův kouč Juan Carlos Ferrero. „Novak nechá na kurtu všechno, bude to těžký zápas.“\nI Alcaraz tuší, že ho nečeká nic lehkého. „Nezáleží na tom, že Novak mezi Wimbledonem a US Open nehrál. Tady odehrál skvělé zápasy. Vím, že je hladový, vím, že chce víc.“\nDjokovič strávil na kurtu bez jedné minuty 13 hodin, Alcaraz potřeboval na postup do semifinále jen devět hodin a 33 minut.\nZa pět zápasů, které dosud v New Yorku odehrál, přišel Španěl o jediný game na servisu. Stal se tak teprve čtvrtým tenistou od roku 1995, který se do této fáze grandslamu probojoval, aniž by ztratil více než jedno podání.\nNavíc opanoval 43 z posledních 45 zápasů, před US Open triumfoval po skreči Sinnera na turnaji v Cincinnati. \n „Po mentální stránce mi přijde lepší než kdy jindy, na tomto turnaji ukazuje stabilitu a nemá výkyvy,“ chválí svého svěřence Ferrero. „Vždycky jsme věděli, že mohou být jeho výkony vyrovnanější. Je pořád velmi mladý, i když už má dost zkušeností. Tady na US Open udělá za set pět až sedm nevynucených chyb. To je oproti minulosti rozdíl.“\nPořadatelé US Open naplánovali semifinálové utkání Djokoviče a Alcaraze na tři hodiny odpoledne tamního času, což je oproti jejich střetnutí v Melbourne rozdíl.\n„Na Australian Open se hrálo večer, to Novakovi i kvůli nižšímu odskoku vyhovuje,“ ví Ferrero. „Denní zápas je pro nás mnohem lepší.“\nV New Yorku měli oba před sledovaným soubojem dva dny volna. „Potřebuju své tělo dostat do formy, aby bylo připravené hrát i pět setů, pokud to bude potřeba,“ hlásil Djokovič. „Rád bych byl fit natolik, abych si to s Carlosem mohl rozdat, klidně i v pěti setech. Vím, že budu potřebovat svůj nejlepší tenis, ale čím větší zápas, tím lépe hraju.“\nZároveň ale srbský velikán přiznává, že se více než kdy jindy bojí o své 38leté tělo. „Normálně mám rád velké zápasy na velkých turnajích. Jen si nejsem jistý, jak se mé tělo bude cítit. Ale udělám maximum, abych byl připravený. Na kurt nepůjdu s bílou vlajkou.“\nA tak se fanoušci mohou těšit na další hvězdný střet generací.\n",
    "Date": "2025-09-05T17:00:00.0000000+02:00"
  },
  {
    "Url": "https://www.idnes.cz/ekonomika/domaci/van-graaf-praha-obchodni-dum.A250910_101828_ekonomika_vebe",
    "Title": "Na shledanou, Praho! Van Graaf zavírá svůj obchodní dům na Václavském náměstí",
    "Categories": [
      "obchodní dům",
      "Václavské náměstí",
      "Česká republika"
    ],
    "Comments": 150,
    "Images": 29,
    "Content": "Obchodní dům s módou Van Graaf na Václavském náměstí nabízel od června 2010 na více než 10 tisících metrech čtverečních a pěti podlažích kolem 200 mezinárodních značek. Teď je ale jeho konec jistý. Na výlohách se objevily velké nápisy „Na shledanou, Praho. Zavíráme náš obchodní dům. Vše musí pryč.“ \nRozhodnutí společnosti ukončit provoz na Václavském náměstí potvrdilo i několik zaměstnanců. „Je pravda, že se Van Graaf zavře a v Praze již nebude. Ohledně podrobností se obraťte na vedoucí prodejny,“ sdělil jeden z pracovníků pod podmínkou anonymity. Ani na sociálních sítích Van Graafu nejsou uvedeny žádné podrobnosti či dokonce zmínka o chystaném uzavření. \nPodle informací redakce by se do uvolněných prostor měla nastěhovat španělská módní značka Zara. Na žádost o oficiální stanovisko žádná z firem nereagovala. Není tak ani jasné přesné datum uzavření obchodního domu, některé informace ukazují na prosinec.\nDo té doby láká obchodník na masivní výprodeje. Sleva dosahuje až 50 procent, navíc je možné uplatnit extra slevu 20 procent na celý sortiment. Oblečení se tak prodává výrazně levněji, což zájemce přitahuje.\n„Koupil jsem si několik triček za výhodnou cenu, ale musel jsem vystát zhruba desetimetrovou frontu u pokladen. Bylo to horší než v nedalekém Primarku,“ popsal jeden z pravidelných zákazníků.\nVan Graaf je německá rodinná firma, která spadá pod koncern Peek & Cloppenburg. Kromě České republiky působí i v Německu, Rakousku, Polsku, Maďarsku a Švýcarsku. Nabízí multibrandový koncept – tedy širokou škálu mezinárodních módních značek pod jednou střechou. Pražská pobočka byla v době svého otevření jedinou v Česku a patřila mezi vlajkové obchody firmy mimo německý trh.\n",
    "Date": "2025-09-13T09:00:00.0000000+02:00"
  },
  {
    "Url": "https://www.idnes.cz/jihlava/zpravy/divadlo-predplatne-abonent-kultura-zdar-nad-sazavou-vysocina.A250825_867504_jihlava-zpravy_mv",
    "Title": "Žďárské divadlo zavádí speciální dětské předplatné, zájem je mimořádný",
    "Categories": [
      "Vysočina",
      "Vysočina",
      "Zprávy ze Žďáru nad Sázavou vašeho okolí",
      "Žďársko",
      "divadlo",
      "představení",
      "Žďár nad Sázavou"
    ],
    "Comments": 0,
    "Images": 25,
    "Content": "„Cílem je přivést děti ke kultuře přístupnou a zábavnou formou a nabídnout jim pravidelné divadelní zážitky, které mohou sdílet s celou rodinou,“ zdůvodnila ředitelka příspěvkové organizace Tamara Pecková.\nDoplnila, že představení se budou konat vždy v nedělních odpoledních hodinách ve žďárském Městském divadle. Do dětského abonmá, které nese název První opona, by mělo být zařazeno zhruba čtyři až pět inscenací za rok.\nPrvní opona se publiku poprvé otevře v neděli 26. října v patnáct hodin, kdy na jevišti ožije pohádka O čertovi v podání Divadla Scéna. Druhé představení je pak naplánováno na neděli 21. prosince.\n„Diváci se mohou těšit na vánočně laděnou inscenaci Legenda o hvězdě, kterou zahraje Divadlo nejen pro děti - v hlavních rolích se představí Eva Hrušková a Zdeněk Rohlíček,“ přiblížila program Tamara Pecková s tím, že další pohádkové tituly budou postupně zveřejňovány.\nAčkoliv předprodej zvýhodněného předplatného zahájila organizace teprve v pondělí 11. srpna, permanentky už mají více než pět desítek nových majitelů. „Takový zájem nás mile překvapil,“ hodnotí ředitelka. Na pokladně Domu kultury mohou lidé První oponu pořizovat samozřejmě i nadále.\nPředstavení navíc budou přístupná nejen dětských předplatitelům. K dispozici budou i vstupenky na jednotlivé inscenace - vždy podle aktuální kapacity sálu. Dosud Kultura Žďár nabízela veřejnosti zhruba tři pohádky ročně, nyní by si tedy dětští diváci měli s frekvencí vystoupení a pestrostí výběru polepšit.\nMilovníci kultury mají dnes ve Žďáře k dispozici celkem čtyři divadelní skupiny pro dospělé diváky. Jedna je navíc určena speciálně pro seniory, se začátkem představení již v 17 hodin.\n„V rámci dlouhodobé práce s dětským publikem jsou již součástí programu také školní dopolední divadelní představení, která jsou pečlivě vybírána s ohledem na věk dětí,“ vysvětlila Pecková.\nPříspěvková organizace má v této oblasti vytvořeny tři samostatné programové okruhy - pro mladší a starší žáky základních škol a dále pro mladší středoškolské studenty.\n„Nové nedělní předplatné První opona tak přináší další rozměr kulturní nabídky pro rodiny s dětmi a podporuje také pravidelný kontakt nejmladších diváků s divadlem - tentokrát v prostředí mimo školní lavice,“ dodala ředitelka.\n",
    "Date": "2025-08-26T15:54:00.0000000+02:00"
  },
  {
    "Url": "https://www.idnes.cz/kultura/film-televize/zradci-prvni-dojmy-vojtech-kotek.A240920_192904_filmvideo_spm",
    "Title": "PRVNÍ DOJMY: Zvítězí nejlepší pátrač, či nejlepší lhář. To jsou Zrádci",
    "Categories": [
      "Kultura",
      "první dojem",
      "Reality show",
      "Vojta Kotek",
      "Křivoklát"
    ],
    "Comments": 0,
    "Images": 30,
    "Content": "I profesionální herci tvrdí, že padouchové představují vděčnější role než mramoroví rekové bez poskvrnky, tudíž asi nezaskočí, kolik účastníků hry stvořené podle zahraniční licence přiznalo, že by chtěli patřit spíše ke zrádcům, kteří své spoluhráče „zabíjejí“, než k takzvaným věrným, jejichž úkolem je spiklence odhalit a vyloučit.\nPřipojte se ještě dnes a získejte:\n",
    "Date": "2024-09-22T17:53:00.0000000+02:00"
  },
  {
    "Url": "https://www.idnes.cz/sport/tenis/sinner-alcaraz-puvod-sampionu-us-open.A250907_222006_tenis_kazdt",
    "Title": "Skromní šampioni. Alcaraz pořád bydlí u rodičů, Sinnerovi fandí i adoptovaný bratr",
    "Categories": [
      "US Open",
      "Carlos Alcaraz",
      "rodina",
      "Jannik Sinner",
      "Innichen"
    ],
    "Comments": 0,
    "Images": 33,
    "Content": "Alcaraz, který rivala v New Yorku zdolal 6:2, 3:6, 6:1 a 6:4, slavil svůj první grandslamový titul už v roce 2022, kdy mu bylo 19 let. V tu dobu se rovněž vyšplhal na první místo světového žebříčku. \nAle nikdy nepřestal být pokorný.\nMísto aby rozhazoval peníze, kterých už v mladém věku vydělal mnoho, a koupil si vlastní dům, stále žije u svých rodičů, ke kterým se po dlouhé sezoně nebo v jejím průběhu rád vrací.\n„Jsem vděčný, když s nimi mohu být a znovu se s nimi najíst. Přes rok mi to chybí. Chybějí mi dny, kdy jsem ve své vesnici s rodinou a přáteli a moc toho nedělám. Jen si užívám pocit, že jsem s nimi.“\nCarlos Alcaraz s rodinou:\nCarlos Alcaraz’s family \uD83E\uDD0D https://t.co/16CfWuspp5\nPrávě rodinné zázemí bylo v začátcích jeho kariéry klíčové. „V naší rodině máme sport v krvi, všichni jsme odmalička hráli tenis,“ svěřil se The New York Times.\nJeho dědeček Carlos totiž v jeho rodné vesnici El Palmar založil tenisový klub, který nabízel nejlepší antukové kurty v blízkém okolí. A tak bylo jasné, čemu se jeho následovníci budou věnovat. Alcaraz, jeho otec i jeho tři bratři v podstatě vyrůstali s raketami v ruce.\n„Hned jsem se do tenisu zamiloval,“ líčí 22letý Španěl, který to z rodiny zatím dotáhl nejdále.\nV jeho stopách jde mladší bratr Jamie, který si letos zahrál třeba na mistrovství světa do 14 let v Prostějově. Stejně jako v roce 2017 jeho starší bratr a vzor Carlos.\nA jiný ze sourozenců Álvaro zase jezdí se španělskou superstar téměř po všech turnajích.\n„Každý den mě motivuje, abych byl lepším člověkem, hodně se od něj učím,“ děkuje mu Alcaraz.\nPodporu má i ve svých rodičích, Carlosovi a Virginii. „Je pro mě důležité mít je nablízku. Daří se mi v tenise jen díky lidem, které mám kolem sebe. Moje rodina je skvělá.“\nČtyřiadvacetiletý Sinner v dětství vynikal v lyžování, narodil se totiž v Innichenu, který leží v horách kousek od italsko-rakouských hranic. Proto se tam také mluví německy.\nJeho rodiče Johann a Siglinde se seznámili v penzionu, kde on dělal šéfkuchaře a ona číšnici. \nA oba stále pracují, táta vaří už více než čtyřicet let, maminka se stará o apartmány. Proto často na synových zápasech chybí.\nJannik Sinner s nejbližšími:\nWimbledon Champion Jannik Sinner with his mom, brother, and dad. Proud. \uD83C\uDFC6\uD83E\uDD79\uD83E\uDD8A https://t.co/coSw6Ql5m9\nNicméně ho tím zároveň naučili, že bez tvrdé dřiny úspěch nepřichází. „Přál bych všem, aby měli takové rodiče, jaké mám já. Nechali mě vybrat si, co chci dělat, a nikdy na mě netlačili,“ cení si Sinner.\nKdyž mu bylo 13, domov opustil, aby se vydal za lepšími podmínkami pro svou kariéru, do níž se tehdy rozhodl pořádně opřít.\nA před letošním US Open přiznal, že s rodiči také probíral, že pokud se neprosadí, s tenisem skončí.\n„Řekl jsem jim, že pokud ve 23 nebo 24 letech nebudu v žebříčku do první dvoustovky, skončím, protože s penězi, které jsme měli, bychom si to nemohli dovolit.“\nDůležitým fanouškem je pro něj rovněž jeho bratr Mark, který se narodil v Rusku a Sinnerovi rodiče ho adoptovali, když mu bylo devět měsíců. Nyní pracuje jako hasičský instruktor v horách Jižního Tyrolska.\nAni on tak kolikrát nemůže dorazit na turnaje, naopak Španěl chce mít rodinu co nejčastěji u sebe.\nV Sinnerově rodném Innichenu žijí zhruba tři tisíce lidí. Alcarazův El Palmar leží hned vedle Murcíe, ale také to není žádné velkoměsto.\nSpíš naopak.\nPřesto na těchto zdánlivě zapadlých místech vyrostly dvě mimořádné tenisové hvězdy, které si rozdělily všechny letošní grandslamy.\n",
    "Date": "2025-09-08T10:30:00.0000000+02:00"
  },
  {
    "Url": "https://www.idnes.cz/brno/zpravy/soud-podvod-davky-uprchlici-par-ukrajina-vezeni.A250827_110710_brno-zpravy_krut",
    "Title": "Za podvod s dávkami dostal ukrajinský pár 4 roky, zaplatit škodu pomohla rodina",
    "Categories": [
      "Zprávy z Brna-města a okolí",
      "Jihomoravský kraj",
      "podvod",
      "Česká republika",
      "rodina",
      "peníze",
      "Ukrajina"
    ],
    "Comments": 16,
    "Images": 29,
    "Content": "„Mladý pár měl na území České republiky vyřizovat dávky pro ukrajinské občany, sami si však část z vyplácených peněz nechávali, přestože na ně nárok neměli. Potvrzení o pobytu byla falešná. Své krajany, pro které dávky žádali, vozili do Česka a zpět,“ popsala státní zástupkyně Petra Goláňová. \nPodotkla, že kromě samotného podvodu tkví problém i v tom, že takovéto chování oslabuje důvěru v systém.\nStejně situaci při odůvodnění trestu viděl i soud. „Na Ukrajině žijí lidé ohrožení na životě, kterým Česká republika dobrovolně pomáhá. To však vyvolává ve společnosti sociální napětí, které pár svou činností určitě zvýšil,“ uvedl soudce Martin Vrbík. Reagoval tak na snahu obhajoby o udělení podmíněného trestu.\nTřicetiletí partneři se již v dřívějším soudním přelíčení zavázali ke snaze většinu vzniklé škody uhradit po skončení výkonu trestu. „Momentálně se podařilo z rodinných financí od babičky a tety získat asi 2,5 milionu korun. Při propadnutí majetku, třeba auta ve vlastnictví páru, by mohla částka činit až polovinu vzniklé škody,“ prohlásil obhájce Ivana S. u soudu.\nPachatelům hrozilo až deset let, soud však i přes výši a povahu škody trest výrazně snížil. „Roli hrála bezúhonnost obou ukrajinských občanů, prohlášení viny i to, že část škody už uhradili. Je pro ně štěstí, že mají milující rodinu, která jim v takové situaci potřebné peníze pro splacení poskytla,“ komentoval Vrbík.\nPár se ke všem skutkům doznal, Ivan S. na sebe vzal většinu viny. „Partnerku jsem do toho ‚namočil‘ já, rozhodně nenese stejnou vinu. Budu si to navždy vyčítat,“ pronesl obžalovaný u soudu. Muž, původem celník, dodal, že doufal v nižší trest partnerky Khrystyny S., aby se mohla co nejdříve vrátit k dceři.\n„Soud seznal, že po přiznání viny není možné se pitvat v tom, kdo co konkrétně činil. Není možné si myslet, že by obžalovaná jezdila z Česka na Ukrajinu a zpět jen jako doprovod svého partnera,“ odůvodnil Vrbík, proč mají oba pachatelé trest stejný.\nPolicie se začala případem zabývat na začátku letošního roku. Při prohlídce hotelu, ve kterém byl pár v době své činnosti ubytovaný, nalezla platební karty, hotovost a mobilní telefony. Komunikace v nich i údaje z celkem 74 platebních karet o účtech ukázala na povahu podvodu. Kde přesně peníze skončily, není zcela jasné.\n",
    "Date": "2025-08-27T11:58:00.0000000+02:00"
  },
  {
    "Url": "https://www.idnes.cz/zpravy/zahranicni/denisa-vostra-japonsko-zivotni-styl-harmonie-rovnovaha-zivot-japoncu.A250815_153159_zahranicni_misl",
    "Title": "Japonsko sužuje fenomén hikikomori. Rodiny tají, že se jich týká, líčí japanoložka",
    "Categories": [
      "Týdeník Téma",
      "Životní styl",
      "Japonsko",
      "rodina",
      "rituál",
      "světová výstava"
    ],
    "Comments": 20,
    "Images": 30,
    "Content": "Na světové výstavě Expo, která v Ósace potrvá do 13. října, představují Japonci pračku na lidi. Vyzkoušela jste ji?Kdybych tu možnost měla, určitě bych se tomu nebránila. Na Expu si zájemci takový zážitek opravdu mohou dopřát, ale jen když se předem registrují a ještě mají štěstí při losování, protože zájem je obrovský. Koupel ve vaně připomínající kokpit vesmírné lodi využívá mikroskopické bublinky a vysokotlaké trysky k čištění těla bez mýdla. Celý cyklus trvá asi 15 minut a výsledkem má být i duševní uvolnění. Zařízení by mělo v budoucnosti ulevit pečovatelům v domovech pro seniory, ale také pomoci klientům zachovat si pocit soukromí a soběstačnosti.\nPřipojte se ještě dnes a získejte:\n",
    "Date": "2025-09-14T00:00:00.0000000+02:00"
  },
  {
    "Url": "https://www.idnes.cz/zpravy/domaci/covid-19-opatreni-rozvolneni.A210421_210420_domaci_kzem",
    "Title": "Šest vln rozvolňování. Prioritou jsou školy, hospody a divadla budou poslední",
    "Categories": [
      "Andrej Babiš",
      "Zpravodajství",
      "Koronavirus (covid-19)",
      "Koronavirus v Česku",
      "Ministerstvo zdravotnictví ČR",
      "vláda",
      "Petr Smejkal",
      "Petr Arenberger"
    ],
    "Comments": 148,
    "Images": 31,
    "Content": "První vlna rozvolnění nastala už 12. dubna a vrátila do škol a školek část dětí a otevřela obchody jako papírnictví či dětskou obuv a oblečení.\nDruhá vlna je naplánovaná na pondělí 26. dubna a prioritou budou opět školy. Obnoví praktickou výuku na středních školách a v posledních ročnících vysokých škol a vrátí do školek zbytek dětí. \nPřipojte se ještě dnes a získejte:\n",
    "Date": "2021-04-22T00:00:00.0000000+02:00"
  },
  {
    "Url": "https://www.idnes.cz/wiki/sport/paolini-fotografie-giubilo.A250828_092855_tenis_bur",
    "Title": "Děsivý, úžasný, šance jedna k milionu. Fotograf pořídil možná sportovní snímek roku",
    "Categories": [
      "fotograf",
      "tenista",
      "Jasmine Paoliniová",
      "Markéta Vondroušová",
      "The Guardian"
    ],
    "Comments": 27,
    "Images": 26,
    "Content": "Že sedmá nasazená Italka porazila v 1. kole australskou kvalifikantku Destanee Aiavaovou si spousta tenisových fanoušků pamatovat nebude. V paměti jim ale utkví snímek jejího krajana, kterým bude dost možná kandidovat na sportovní fotografii roku.\nGiubilo ho zveřejnil na svém instagramovém účtu. Oči Paoliniové, její nos a ústa totiž dokonale zachytil v symbióze výpletu její rakety a na něm nakresleného loga Yonex. Tvář devětadvacetileté Italky, jako by zahalovala halloweenská maska.\nGiubilo snímek zveřejnil na svém instagramovém účtu:\nPříspěvek sdílený RAY GIUBILO (@raygiubilo)\nDokonalé lícování, perfektní timing, skvělý úhel. „Jeden z nejlepších tenisových snímků, které jsem viděl,“ reagují uživatelé na sociálních sítích. „Perfektně načasované,“ přidávají se další s obdivnou reakcí.\n„Na něco takového jsem čekal už hodně dlouho,“ řekl fotograf britskému listu The Guardian. Jak skvělý snímek udělal, si všiml vzápětí, když se podíval na zadní stranu svého fotoaparátu. \nDokonale zarovnaný snímek se mu prý podařilo udělat proto, že tenistka po dokončení svého forhendu ztratila rovnováhu. „Posunula raketu dozadu způsobem, jakým to normálně nedělá,“ řekl. Když se následující noc pokusil stejný snímek zopakovat, už se mu to nepovedlo.\nSama tenistka byla fotkou tak okouzlená, že v příštím zápase šla Giubiliovi osobně poděkovat. \n„Seděl jsem pod její lóží a ona se po zápase k ní rozběhla, jako to dělá vždy. Čekal jsem, že půjde obejmout svou trenérku. Ale místo toho přišla ke mně a řekla mi: ‚Skvělá fotka‘.“\nGiubilo je fotografem zpravodajského portálu Il Tennis Italiano a na svém instagramovém účtu zveřejnil už spoustu dalších výborných snímků. Tenhle ale bude patřit k těm top.\nItalská tenistka Paoliniová na posledním grandslamovém turnaji roku už postoupila do 3. kola. V něm se utká s Češkou Markétou Vondroušovou.\n",
    "Date": "2025-08-29T08:28:00.0000000+02:00"
  },
  {
    "Url": "https://www.idnes.cz/zpravy/revue/spolecnost/svatopluk-skopal-poldove-vypravej.A200325_153210_lidicky_rik",
    "Title": "Staromilský chalupář Svatopluk Skopal. Kšefty vyřizuje jen přes pevnou linku",
    "Categories": [
      "Svatopluk Skopal",
      "Týdeník Chvilka pro tebe ",
      "Životní styl",
      "Starobní důchod",
      "Divadlo na Vinohradech",
      "Jiří Bartoška",
      "Karel Mlejnek",
      "Eliška Balzerová"
    ],
    "Comments": 18,
    "Images": 33,
    "Content": " Nepotkáte ho na večírcích, rozhovory neposkytuje, žádné skandály jeho životní a profesní dráhu nelemují. Možná proto působí Svatopluk Skopal na diváky tak sympaticky. Hvězda seriálu Vyprávěj nedávno zářil na obrazovce v hlavní roli komediální krimi\u00A0Poldové a nemluvně.\nHrál tam Karla Mlejnka, bývalého šéfa kriminálky, který celý svůj život zasvětil policejní práci – a tak ani v důchodu nelení a s oblibou se plete do práce svému synovi, který po tátově odchodu z oddělení převzal jeho místo. Svatopluk Skopal přiznal, že mu\u00A0role sedla.\u00A0\n„Postava Karla je v podobné situaci jako já. Je to policista v důchodu a já odešel do penze před pár lety. A tak jako Karel nemá výrazné   koníčky a plete se synovi do práce, tak se i já pořád montuji\u00A0do divadla...“\u00A0\nRodák z Kutné Hory, který příští rok v květnu oslaví sedmdesátiny, to však se slovy o divadelním důchodu trochu přehání. V pražském Divadle na Vinohradech, s nímž je pevně spjat už přes čtyřicet let, je stále k vidění – třeba v adaptaci slavného filmu Fanny a Alexandr, kde hraje židovského obchodníka Jacobiho.\n Svatopluk Skopal se narodil v divadelní rodině. Táta byl režisér, maminka působila v divadle jako nápověda. Už jako kluk měl proto na divadelní prkna blízko a svůj herecký křest si odbyl dětskými rolemi v Divadle pracujících v Gottwaldově, kde vyrůstal.\u00A0\nPřesto o studiu herectví nejprve neuvažoval, pošilhával po učitelské profesi, ale nakonec přece jen zamířil na JAMU. Činoherní herectví v Brně studoval po boku dalších budoucích hvězd – Jiřího Bartošky, Pavla Trávníčka, Karla Heřmánka nebo Elišky Balzerové. Po škole zamířil do Divadla na provázku, byl i členem Státního, dnes Národního divadla Brno.\u00A0\nV seriálu Poldové a nemluvně hraje jeho syna Marek Němec.\nJeště v moravské metropoli ho objevili i filmaři. Před kamerou debutoval v roce 1971 v historické komedii Hry lásky šálivé, kde si zahrál po boku velikánů Miloše Kopeckého, Pavla Landovského nebo Jiřího Sováka. Následoval seriál Slovácko sa nesúdí (1975) a další filmy – Náš dědek Josef (1976) nebo Křtiny (1981). To už byl Svatopluk Skopal Pražákem a oporou vinohradského divadla.\u00A0\nV seriálu Poldové a nemluvně je za policajta ze staré školy, který si na novoty nepotrpí. A taky v tom se Svatopluk Skopal se svou postavou „potkal“. Sám moderním technologiím rozhodně neholduje, pověstná je jeho averze k počítačům, internetu, ale i k mobilnímu telefonu, který vůbec nevlastní.\u00A0\nObjednat do schránky\n„Kšefty“ tedy vyřizuje přes klasickou pevnou linku, a když není doma, musí se prý režiséři spokojit se záznamníkem, kam namluví vzkaz. To už se tedy nevidí ani u mnohem starších herců!\u00A0\nStaromilský je Svatopluk Skopal i jako chalupář. Má po tátovi chatu na Vysočině, uprostřed lesa a bez elektřiny. A donedávna i bez vody – pro tu se muselo do studánky. Když se na chalupu uchýlí, doslova se po něm slehne země, vědí o něm jen nejbližší.\u00A0\n„Prostě zmizím ze světa. Co chtít víc?“ libuje si herec, který se prostě nerad nechá rušit. „Chci mít svoje soukromí. Proč být pořád dosažitelný?“ S tím se ovšem nedá než souhlasit. \u00A0\u00A0\n",
    "Date": "2020-04-14T00:30:00.0000000+02:00"
  },
  {
    "Url": "https://www.idnes.cz/zpravy/domaci/karel-havlicek-ministr-rozvolnovani-pes-korona.A210411_170155_domaci_albe",
    "Title": "Nejprve otevřeme kadeřnictví. Ostatní musí ještě počkat, říká Havlíček",
    "Categories": [
      "Karel Havlíček",
      "MF DNES",
      "Zpravodajství",
      "vláda",
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků",
      "Petr Arenberger"
    ],
    "Comments": 112,
    "Images": 30,
    "Content": "Rozvolňování se už nebude řídit protiepidemickým systémem PES. Podle čeho se tedy bude určovat, co se uvolní a kdy?Pravděpodobně na to půjdeme podobným systémem, jako byl v minulém roce. Určité skupiny se budou postupně uvolňovat ve čtrnáctidenních intervalech za předpokladu, že bude splněna incidence, tedy počet infikovaných lidí v horizontu týdne nebo čtrnácti dnů podle toho, jak se to definitivně určí.\nPřipojte se ještě dnes a získejte:\n",
    "Date": "2021-04-12T00:00:00.0000000+02:00"
  },
  {
    "Url": "https://www.idnes.cz/sport/tenis/lehecka-alcaraz-v-tv.A250901_130035_tenis_ald",
    "Title": "Tenis Lehečka - Alcaraz v TV: kde sledovat čtvrtfinále US Open živě",
    "Categories": [
      "Carlos Alcaraz",
      "Jiří Lehečka",
      "US Open"
    ],
    "Comments": 0,
    "Images": 29,
    "Content": "Zápasy US Open má ve své nabídce kanál Eurosport, případně jeho internetová verze HBO Max.\nKanál je dostupný u těchto poskytovatelů:\nPodrobnou textovou reportáž najdete na iDNES.cz.\nStream ze zápasu si můžete pustit i u sázkové kanceláře Tipsport. Pro sledování je nutné, abyste během posledních 30 dnů vsadili alespoň za 30 Kč.\nJIŘÍ LEHEČKA:\nCARLOS ALCARAZ:\nAlcaraz s Lehečkou se zatím utkali třikrát. Před dvěma lety bylo na turnaji v Londýně (22. 6. 2023) a Alcaraz v osmifinále zvítězil 6:2, 6:3.\nDruhý souboj se odehrál letos 20. února ve čtvrtfinále turnaje v Dauhá a uspěl Lehečka po setech 6:3, 3:6, 6:4.\nJiří Lehečka slaví vítězství ve čtvrtfinále na turnaji v Dauhá.\nA letos v červnu (22. 6. 2025) se oba borci znovu utkali na trávě v londýnském Queen’s Clubu, kde Lehečka Španělovi podlehl 5:7, 7:6, 2:6.\nPodle sázkových kanceláří je pochopitelně velkým favoritem utkání Carlos Alcaraz. Na jeho triumf nabízejí kurz opravdu minimální – cca 1,07 (za vsazenou stokorunu dostanete v případě výhry 107 Kč). Na výhru Lehečky je kurz  cca 10,6 (za vsazenou stokorunu dostanete v případě výhry 1060 Kč).\nOba finalisté jsou podobného věku, ale dvaadvacetiletý Alcaraz je megatalent, který už má na kontě 22 titulů na okruhu ATP včetně pěti grandslamových trofejí. Dvakrát vyhrál Wimbledon, dvakrát Roland Garros a jednou US Open.\nŠpanělský favorit Carlos Alcaraz dobíhá míček v zápase třetího kola tenisového US Open.\nO rok a půl starší Lehečka si první titul na okruhu ATP připsal loni v Adelaide, druhý přidal letos v Brisbane. Oba triumfy slavil v lednu, na tvrdém povrchu a v Austrálii.\n",
    "Date": "2025-09-01T16:23:00.0000000+02:00"
  },
  {
    "Url": "https://www.idnes.cz/zpravy/domaci/otevreni-zahradek-restauraci-vlada-koronavirus-rozvonovani-opatreni.A210510_152055_domaci_kop",
    "Title": "Zahrádky restaurací 17. května otevřou pro očkované, testované a po covidu",
    "Categories": [
      "Karel Havlíček",
      "vláda",
      "Otevírací doba v obchodech v době svátků",
      "Rouška"
    ],
    "Comments": 1463,
    "Images": 26,
    "Content": "Vzdálenost mezi stoly na zahrádce musí být nejméně 1,5 metru a zároveň má být zachována vzdálenost od kolemjdoucích rovněž 1,5 metru.\nZahrádky restaurací otevírají od 17/5 v režimu max. 4 hosté u stolu, pokud nejde o osoby ze společ. domácnosti. Podmínkou je, aby zákazník byl očkován nebo testován na bázi PCR/POC testů, příp. samotestů nebo prodělal onemocnění COVID-19.\nV pondělí se již otevřely všechny obchody i služby, ale restaurace zatím zůstávají zavřené, stejně jako fitness a bazény. Od 10. května také není venku povinná rouška, když člověk dokáže udržet rozestup alespoň dva metry od člověka, s nímž nežije ve společné domácnosti.\nV případě restaurací ale mohou být zatím otevřená jen výdajová okénka, ale ani na zahrádku dosud provozovatelé zákazníky pustit nemohou.\nRozhodnutí vlády o této věci bylo podle ministra zdravotnictví Petra Arenbergera hladké.\nNa dotaz, jak dlouho bude testování probíhat, řekl, že do doby než počet případů nákazy covid-19 neklesne pod 25 na 100 tisíc obyvatel za posledních sedm dnů.\nVicepremiér Havlíček řekl, že hotely by se mohly otevřít 24. května a to bez omezení kapacity. Tak to navrhne za týden vládě.\nPůvodně vláda zvažovala, že hotely otevře již za týden, ale směly by být plné jen na 25 procent, což je ale podle Havlíčka pro majitele a provozovatele hotelů nedostatečné a nepřijatelné.\n Organizovaný amatérský sport může podle Arenbergera venku probíhat s 30 osobami, u všech věkových kategorií. V Zoo může být nově plné na 50 procent kapacity návštěvníků. \n",
    "Date": "2021-05-10T15:26:00.0000000+02:00"
  },
  {
    "Url": "https://www.idnes.cz/zpravy/domaci/lipavsky-rusko-nato-bezpecnost-rumunsko-dron-polsko.A250914_102628_domaci_jhr",
    "Title": "Rusko dále provokuje. Zůstáváme ve střehu, prohlásil Lipavský",
    "Categories": [
      "Válka na Ukrajině",
      "Rusko",
      "Jan Lipavský (ministr)",
      "Polsko",
      "Dron",
      "NATO",
      "vzdušný prostor",
      "Ukrajina"
    ],
    "Comments": 18,
    "Images": 29,
    "Content": "Polsko s pomocí NATO v sobotu nasadilo vrtulníky a bojové letouny na východě země a uzavřelo vzdušný prostor nad letištěm v Lublinu kvůli preventivní operaci, jejímž důvodem byla hrozba ruských dronů nad Ukrajinou poblíž polských hranic. Operace trvala asi dvě hodiny. Pohotovost ve středu mělo také rumunské letectvo, které vyslalo do vzduchu dvě stíhačky F-16, když jeho vzdušný prostor u hranic s Ukrajinou narušil dron.\nRusko dále provokuje. Včera v noci šlo o Rumunsko. Na ruské “omyly” nevěřím. Jako spojenci v NATO zůstáváme ve střehu. Rusko musí za provokace proti NATO zaplatit konkrétní cenu. Proto Česko podporuje další sankce.\n„Rusko dále provokuje. Včera v noci šlo o Rumunsko. Na ruské ‚omyly‘ nevěřím. Jako spojenci v NATO zůstáváme ve střehu. Rusko musí za provokace proti NATO zaplatit konkrétní cenu. Proto Česko podporuje další sankce,“ uvedl šéf české diplomacie.\nPolsko v noci na středu zaznamenalo 19 narušení svého vzdušného prostoru ruskými drony. Zatímco americký prezident Donald Trump incident s drony označil za možný omyl, představitelé Polska, ale také Německa, Evropské unie či Ukrajiny hovoří o ruském záměru a NATO reagovalo oznámením, že posiluje ochranu hranic svého východního křídla. Ruské ministerstvo obrany průnik dronů nepopřelo, tvrdí ale, že nešlo o úmysl, ani o útok.\nČeská republika rovněž již dříve uvedla, že je připravena poslat na pomoc Polsku vrtulníkovou jednotku pro speciální operace se třemi stroji Mi-171Š ve speciální úpravě. Čeští vojáci se třemi vrtulníky by mohli být do Polska vysláni do tří dnů, uvedla ve čtvrtek ministryně obrany Jana Černochová.\n\n",
    "Date": "2025-09-14T10:43:00.0000000+02:00"
  },
  {
    "Url": "https://www.idnes.cz/kultura/film-televize/to-recenze-horor-stephen-king.A170906_112924_filmvideo_ts",
    "Title": "RECENZE: Lepší film než horor. Kingovo To zase straší na pokračování",
    "Categories": [
      "Stephen King (spisovatel)",
      "horor",
      "YouTube",
      "Heath Ledger",
      "Finn Wolfhard",
      "Javier Botet",
      "Spojené státy americké",
      "strašidelný dům"
    ],
    "Comments": 29,
    "Images": 29,
    "Content": "To není zrovna fér hra s divákem, i když časová struktura příběhu jeho rozdělení nahrává. Klaun vraždící děti se totiž zjevuje vždy po sedmadvaceti letech, než se mu jedna dětská parta postaví, což si říká o pomstu na pokračování; ostatně i televizní verze z roku 1990 měla dvě části ve stylu „po letech“. Nicméně úvodní půlka slibuje větší půvab: právě díky dětem. \nPost režiséra dostal poté, co jej odmítl spoluscenárista Cary Fukunaga, málo známý argentinský rodák Andy Muschietti, který má za sebou jediný celovečerní film podle vlastního stejnojmenného krátkého snímku Máma. Ovšem v hororové komunitě se Mámě tleskalo, což značí, že Muschietti strašit umí.\nVe snímku To si drží hlavní slovo dobře vybraná i sehraná parta školáků, ač víc pozornosti na sebe strhává klaun v podání Billa Skarsgarda. Má za úkol děsit a zároveň bavit, což dělá hereckými prostředky skoro stejně zálibně jako slavný Joker Heatha Ledgera. Ale sotva mu pomohou triky, kouzlo mizí, což platí pro celý film včetně nastavovaného finále ve strašidelném domě.\nPoslední půlhodinka vlastně představuje „film ve filmu“, běžné hororové bafání naroubované do příběhu pubertální vzpoury, který obsahuje až spielbergovské okamžiky příjemného humoru. \nUSA, 2017, 135 min\nRežie: Andy Muschietti  \nPředloha: Stephen King (kniha)  \nScénář: Cary Fukunaga, Chase Palmer, David Kajganich  \nHrají: Bill Skarsgård, Jaeden Lieberher, Finn Wolfhard, Sophia Lillisová, Jeremy Ray Taylor, Jack Dylan Grazer, Chosen Jacobs, Wyatt Oleff, Javier Botet, Owen Teague, Steven Williams, Nicholas Hamilton, Megan Charpentierová, Stephen Bogaert, Ari Cohen a další\nKinobox: 77\u00A0%\nIMDb: 7.3\nA z té pospolitosti vyděděnců z Klubu nul, jak si říkají ve filmu,  dokáže režisér nevtíravě vykřesat náladu typu Bylo nás pět, byť z přízračného Městečka Twin Peaks a s krutými peripetiemi od šikany vrstevníků po viny rodičů. Tady režisér až nečekaně přesně postihuje to, v čem King převyšuje běžné krvavé vybíjené, tedy stesk nad zbavováním se dětských strachů za cenu dospělosti.\nZato ve chvíli, kdy „jen“ straší, používá tuctové metody: rány, záblesky, přeludy, šepoty, výkřiky; a jakmile se zjeví i kostřičky, bojí se už málokdo nad patnáct let, což je doporučený věk přístupnosti. Prostě To je lepší film než horor.\n",
    "Date": "2017-09-06T13:55:00.0000000+02:00"
  },
  {
    "Url": "https://www.idnes.cz/sport/formule/formule-1-2025-program-zavodu-vysledky-kde-sledovat.A250218_230726_formule_ald",
    "Title": "Formule 1 v roce 2025: program, výsledky, kde závody sledovat",
    "Categories": [
      "Fernando Alonso",
      "Velká cena Bahrajnu",
      "Velká cena Belgie",
      "Velká cena Británie",
      "Velká cena Číny",
      "Velká cena Itálie",
      "Velká cena Kanady",
      "Velká cena Maďarska"
    ],
    "Comments": 0,
    "Images": 35,
    "Content": "Velké oživení začalo už před startem sezony změnami v jednotlivých týmech. Ve stejném jezdeckém složení zůstaly jen dvě stáje Aston Martin a McLaren. \nNejvětší rozruch vyvolal příchod Lewise Hamiltona do Ferrari. Hned po druhém závodě došlo k dalšímu diskutovanému pohybu: nováček Liam Lawson skončil v Red Bullu, už po dvou závodech sezony. Nahradil ho další talent Júki Cunoda.\nVšechny přímé přenosy z šampionátu Formule 1 vysílá stanice Nova Sport 5. Fanoušci motorsportu jistě ocení, že nejde jen o hlavní závod, ale i o kvalifikace, sprinty a tréninky.\nPodrobný program závodů včetně tréninků, kvalifikací a sprintů, profily tratí a další detaily najdete na oficiálních stránkách F1.\n",
    "Date": "2025-08-03T16:52:00.0000000+02:00"
  },
  {
    "Url": "https://www.idnes.cz/kultura/film-televize/recenze-exodus-bohove-a-kralove.A141222_102823_filmvideo_ts",
    "Title": "RECENZE: Gladiátor či Mojžíš, kus jako kus, věří Ridley Scott v Exodu",
    "Categories": [
      "Exodus",
      "Ridley Scott",
      "John Turturro",
      "Ben Kingsley",
      "Christian Bale",
      "Robin Hood",
      "Aaron Paul",
      "Joel Edgerton"
    ],
    "Comments": 60,
    "Images": 29,
    "Content": "Panoramatické celky egyptských staveb střídají velké detaily slzících očí či mluvících hlav. To je vše, celá vypravěčská zásobárna kdysi uctívaného režiséra Ridleyho Scotta, tvůrce oscarového Gladiátora, jak ji předvádí v biblickém příběhu Exodus: Bohové a králové.\nOvšem – fanoušci nechť prominou – už Gladiátor byl silně nadhodnocený a z výpravných dobových fresek si režisér udělal trvalou šablonu. Otrok v aréně, rytíř z Království nebeského, Robin Hood nebo nyní Mojžíš, který vyvede svůj židovský národ z otroctví; podle Scotta v podstatě kus jako kus. Za zády všelidového vůdce osvobozeneckého boje se mění pouze kulisy.\nA triky, samozřejmě. Jenže čím mohutněji vypadají, tím uměleji působí v současné době již konfekční soutěsky, pouště, bitvy, živelní pohromy, naklonované davy, zkrátka trojrozměrná obrázková leporela bez autorského rukopisu.\nNavíc Exodus trpí velikášstvím i co do rozsahu, takže než se došourá ke scénám efektnějším, produkuje velice únavný kronikářský popis. Legenda o Mojžíšovi, židovském nalezenci vychovaném na faraonově dvoře společně s následníkem trůnu, který se pak postaví proti exodu a přivolá tak na svou zem Boží hněv v podobě deseti ran egyptských, je dostatečně známá. \nPřesto ji režisér líčí krok za krokem včetně pohřbu faraona Setiho, se kterým mizí ze scény jediný zajímavý herec John Turturro, korunovace jeho syna a Mojžíšova odchodu – jen loučení s blízkými trvá snad pět uvzlykaných minut. Další dlouhé minuty ukrajuje hrdinova osamělá pouť písečnou bouří, setkání s příští manželkou, svatba, výchova syna – než se zhruba po hodině Mojžíšovi konečně zjeví Bůh. Což je okamžik, k němuž se vždy váže hodně zvědavosti, a dopadl mírně řečeno rozpačitě; jako by starozákonní příběh potkal fantasy pro děti.\nNastává druhé tklivé loučení, druhá trudná cesta a po návratu do Egypta rebelie porobených natočená přes hollywoodský kopírák, od výzbroje přes výcvik po partyzánskou válku. Typické je, že víra jde stranou, vzpoura má čistě sociální motivy. Ale teprve s příchodem deseti ran egyptských se ukáže, proč Scott vůbec Exodus točil: vodu promění v krev s krokodýly, vyžívá se v odpudivosti vředů, much, žab, kobylek – i když s podobnou havětí se už dávno popasovaly filmy typu Mumie; má slabost pro postavy v plamenech i masakry obecně. Vřava, vřava a zase vřava; to je Scottovo zaklínadlo.\nVelká Británie / USA / Španělsko, 2014, 151 min\nrežie: Ridley Scott \nhrají: Christian Bale, Joel Edgerton, Aaron Paul, Sigourney Weaver, Ben Kingsley, María Valverde, Ben Mendelsohn, Indira Varma, John Turturro\nKinobox: 63\u00A0%\nIMDb: 6.0\nNicméně na vrcholné číslo se stále čeká – totiž na okamžik, kdy se moře rozestoupí před Židy prchajícími do země zaslíbené a znovu se zavře nad jejich egyptskými pronásledovateli. \nScott si přidá ještě jednu „gladiátorskou“ jízdu, než jde do finále, které proti vžitým představám trochu pozměnil. Řekněme, že kombinuje vylodění Spojenců v Normandii s obří počítačovou vlnou z katastrofického snímku 2012. Ovšem potopu si letos v kině dopřál i Mojžíšův kolega na arše.\nVlastně oba snímky, Noe i Exodus, vyjdou nastejno. Osvětově za ně udělá stejnou službu mezinárodní televizní projekt Biblické příběhy a filmařskou fantazii si na Mojžíšově osudu vyzkoušel animovaný Princ egyptský už před šestnácti lety – daleko přitažlivěji.\n",
    "Date": "2014-12-22T12:05:00.0000000+01:00"
  },
  {
    "Url": "https://www.idnes.cz/volby/brno/volby-2025-podpora-vasaryova-polivka-spolu-petr-fiala.A250911_172523_brno-volby_mos1",
    "Title": "Žijeme v nebezpečných časech, vyjádřila Vašáryová v Brně podporu Fialovi",
    "Categories": [
      "Andrej Babiš",
      "Zprávy z Brna-města a okolí",
      "Hnutí ANO",
      "Jihomoravský kraj",
      "KDU-ČSL",
      "Petr Hladík (ministr)",
      "Tomáš Töpfer",
      "TOP 09"
    ],
    "Comments": 63,
    "Images": 30,
    "Content": "„My na Slovensku podrobně sledujeme, co se tady děje. Jednak vás sledujeme, protože vás máme rádi a taky protože jsme vás vždy brali jako toho staršího a moudřejšího bratra. Buďte tak moudřejší,“ vyzvala přítomné na Jakubském náměstí v centru Brna Magda Vašáryová.\nDále varovala před nebezpečím, které střední Evropě hrozí. „Žijeme v nebezpečných časech. Naše republiky nemusí geopolitický chaos přežít,“ prohlásila s tím, že je dětinské tvrdit, že není koho volit. „Na to vždy odpovídám: nebereš si ho přece do postele,“ dodala za potlesku přítomných.\nHerec Bolek Polívka, jehož divadlo v Brně sídlí, na pódiu zavzpomínal na časy, kdy si lidé zvolili komunisty a co to znamenalo. „Zvolme si cestu, která je lepší, zůstaňme spolu,“ doplnil se symbolicky zvoleným posledním slovem jakožto názvem koalice, kterou Fiala vede do voleb.\nKromě něj dorazili do Brna i ministři Petr Hladík (KDU-ČSL) nebo Vlastimil Válek (TOP 09). Dále také senátoři zvolení na jihu Moravy za SPOLU, mezi nimi ten nejznámější, kterým je herec a ředitel pražského Divadla na Vinohradech Tomáš Töpfer. „Díky vám Brňanům máme v Senátu většinu. Kdyby tak chtěl někdo měnit ústavu, můžeme tomu zabránit,“ dodal.\nNa závěr svým příznivcům a podporovatelům poděkoval i přímo Petr Fiala. „Pro mě to bylo neuvěřitelné povzbuzení,“ zavzpomínal, když celá iniciativa PF 2025 na jeho podporu na začátku letošního roku vznikla.\nU jejího zrodu stáli lidé z kulturního prostředí v Brně, mimo jiné ředitel Městského divadla Brno Stanislav Moša, bývalý moderátor Českého rozhlasu Jiří Kokmotos, který akci moderoval, nebo fotograf Tino Kratochvil. Všichni dorazili i na dnešní akci.\n„Slušnost je síla. Mluvme s těmi, co na nás křičí, debatujme s nimi, o tom to je,“ dodal Fiala na závěr s tím, že vnímá pozitivní atmosféru na setkáních po republice, plné sály a náměstí i tam, kde tomu tak podle něj před čtyřmi roky nebylo. Věří tak, že právě SPOLU má šanci ve volbách porazit hnutí ANO Andreje Babiše.\nZdroj: průzkumy agentur STEM, Ipsos, Kantar, Median, NMS\n",
    "Date": "2025-09-11T20:00:00.0000000+02:00"
  },
  {
    "Url": "https://www.idnes.cz/kultura/hudba/ed-sheeran-play-recenze.A250912_085506_hudba_jgo",
    "Title": "RECENZE: Vše při starém. Na albu Play je Ed Sheeran takový, jakého jej fanoušci chtějí",
    "Categories": [
      "Ed Sheeran",
      "Kultura",
      "Play",
      "Autumn Variations"
    ],
    "Comments": 0,
    "Images": 30,
    "Content": "V témž roce jako „Subtract“ vydal Sheeran ještě velmi osobní a niterné album Autumn Variations, na němž se vyzpívával ze svých chmur a těžkostí.  O Play pak zpěvák prohlásil, že jde o upřímnou reakci na nejtemnější období jeho života a jako taková to má být deska plná radosti, barev a energie. \nPřipojte se ještě dnes a získejte:\n",
    "Date": "2025-09-12T16:00:00.0000000+02:00"
  },
  {
    "Url": "https://www.idnes.cz/sport/atletika/ma-v-atletice-v-tokiu-nominace.A250901_114823_atletika_kazdt",
    "Title": "Nominace atletů pro mistrovské Tokio: 25 jmen, obhájce medaile i finálové naděje",
    "Categories": [
      "Mistrovství světa v atletice",
      "Jan Štefela",
      "Jakub Vadlejch"
    ],
    "Comments": 0,
    "Images": 31,
    "Content": "Nejlepší postavení ve světových tabulkách má halový vicemistr Evropy ve skoku do výšky Jan Štefela, který se dělí o čtvrté místo. Světový šampionát se v japonské metropoli uskuteční od 13. do 21. září.\nVadlejch debutoval na mistrovství světa už v roce 2011 v Tegu a čeká ho sedmý světový šampionát. Třikrát získal na MS medaili – stříbro v Londýně 2017 a bronzy v Eugene 2022 a Budapešti 2023. V aktuální sezoně, do níž vstoupil s novým koučem Miroslavem Guzdekem, vinou zdravotních problémů závodil jen dvakrát. Nejdál hodil 82,33 metru, což je daleko od jeho běžných výkonů v uplynulých letech.\nJakub Vadlejch.\nNa posledním mistrovství světa získala pro Česko medaili ještě smíšená štafeta na 4x400 metrů, která překvapila bronzem, ale z tehdejší sestavy je v týmu jen Lada Vondrová. Ta se chystá na individuální závod.\nV nominaci nechybějí oba čeští individuální medailisté z březnového halového mistrovství Evropy. Pod širým nebem si lépe vedl výškař Štefela, jenž se novým osobním rekordem 233 centimetrů dělí o čtvrté místo v letošních světových tabulkách. Koulař Tomáš Staněk se na páté MS chystá na závěr sezony poznamenané zraněním prsního svalu z červnové Zlaté tretry. K závodům se vrátil až ve druhé polovině srpna na mistrovství republiky atletických družstev a národním šampionátu v Jablonci.\nJednou z velkých finálových nadějí bude tyčkařka Amálie Švábíková. Česká rekordmanka a pátá žena loňských olympijských her v Paříži se od roku 2023 kvalifikovala do finále na všech reprezentačních akcích, kde startovala. Na minulém mistrovství světa v Budapešti obsadila 11. místo.\nNa pátém mistrovství světa bude dálkař Radek Juška. Jeho mladší reprezentační kolega, čerstvý juniorský mistr Evropy Petr Meindlschmid, se na šampionát nekvalifikoval. Na vrcholné seniorské akci nebude závodit ani další český šampion z juniorského mistrovství v Tampere Michal Rada, v závodě na 400 metrů překážek se v českých barvách představí jen Vít Müller.\nNa třetí světový šampionát se chystá mílař Filip Sasínek. Naopak v Tokiu, kde před čtyřmi lety postoupila na patnáctistovce do olympijského finále, tentokrát nepoběží jeho manželka Kristiina Sasínek Mäki. Česká rekordmanka sice byla v žebříčku na postupové pozici, ale nesplnila potvrzovací limit svazu a divokou kartu nedostala.\nOdhlášky lépe postavených soupeřů pomohly na šampionát desetibojařům Vilému Stráskému a Ondřeji Kopeckému.\nMuži:Marek Bárta (disk), Jakub Dudycha (800 m), Patrik Hájek (kladivo), Vít Hlaváč (35 km chůze), David Holý (tyč), Radek Juška (dálka), Martin Konečný (oštěp), Ondřej Kopecký (desetiboj), Volodymyr Myslyvčuk (kladivo), Vít Müller (400 m př.), Tomáš Němejc (200 m), Filip Sasínek (1500 m), Tomáš Staněk (koule), Vilém Stráský (desetiboj), Matěj Ščerba (tyč), Jan Štefela (výška), Jakub Vadlejch (oštěp)\nŽeny:Michaela Hrubá (výška), Karolína Maňasová (100 m), Petra Sičaková (oštěp), Moira Stewartová (maraton), Linda Suchá (trojskok), Amálie Švábíková (tyč), Lada Vondrová (400 m), Andrea Železná (oštěp)\n",
    "Date": "2025-09-01T11:56:00.0000000+02:00"
  },
  {
    "Url": "https://www.idnes.cz/technet/vojenstvi/tankovy-den-lesany-tank.A250828_093906_vojenstvi_alv",
    "Title": "Tankový den v Lešanech chystá k 80. výročí konce války velkolepou podívanou",
    "Categories": [
      "80 let od konce války",
      "Zprávy z Benešova a okolí",
      "Středočeský kraj",
      "válka",
      "Samohybné dělo",
      "Druhá světová válka",
      "Aleš Knížek",
      "Německo"
    ],
    "Comments": 0,
    "Images": 31,
    "Content": "Ačkoliv Německo podepsalo bezpodmínečnou kapitulaci už 8. května, okolí strakonické silnice mezi středočeským Milínem a jihočeskými Čimelicemi bylo stále válečnou zónou. Právě tady se soustředily početné a dobře vyzbrojené zbytky německé armády pod velením generála SS-gruppenführera Karl von Pücklera, velitele Waffen-SS. Jejich cílem bylo dostat se do amerického zajetí, a tak se válčilo dál. Byly asi 3 hodiny ráno 12. května 1945, když se konečně přestalo střílet. Němečtí vojáci se vzdali Rudé armádě. Válka v Evropě definitivně skončila.\n„Tankový den v Lešanech je takovým závěrem letošních vzpomínkových akcí pod širým nebem k 80. výročí konce druhé světové války,“ vysvětluje šéf Vojenského historického ústavu generál Aleš Knížek a dodává: „Je to největší akce, kterou během sezony pořádáme, a i letos jsme se snažili, aby program odpovídal významu výročí. Uvidíte nejen víc exponátů než obvykle, ale i techniku spojenců z východní i západní fronty – včetně československých jednotek. A samozřejmě ukážeme i stroje druhé strany, aby byl pohled kompletní.“\nSobotní akci v areálu Vojenského technického muzea Lešany podle oficiálního programu odstartuje v 10:30 průlet stíhaček Gripen a před diváky projede tank Leopard 2A4 z výzbroje Armády ČR, který přivezou vojáci ze 73. tankového praporu z Přáslavic. A pak už se budou ve zdejší aréně střídat historické vojenské stroje. Ze sovětské konstrukční školy se představí například ikonický střední tank T-34/85, těžký tank IS-122 či samohybné dělo SU-100. Pasové stroje s bílou hvězdou US Army zastoupí lehký tank M3 Stuart, střední tank M4 Sherman a stíhač tanků M36 Jackson, který je vyobrazen i na plakátech akce. Za německou pásovou techniku pořadatelé do akce pošlou stíhač tanků Hetzer či repliku středního tanku Panther.\n„Osobně se nejvíce těším na československý lehký tank Praga LT, vzor 38. Nejlepší lehký tank začátku druhé světové války s tragickým osudem. Tank, který měl bránit Československou republiku, se do její výzbroje již bohužel nedostal a v počtu zhruba 1500 kusů sloužil v německé armádě zejména při bojích v Polsku, ve Francii a v prvních fázích útoku na Sovětský svaz,“ popisuje generál Knížek.\nKromě tanků se předvedou i transportéry, průzkumná vozidla či dělníci války: nákladní auta. Technickou lahůdku představuje italský dělostřelecký tahač SPA TL 37, který sloužil za druhé světové války. Italská technika z tohoto období není v českých sbírkách zrovna bohatě zastoupena. Vojenský historický ústav vozidlo s pohonem všech čtyř kol získal v roce 1999 výměnou z Velké Británie. Následně tahač prošel náročnou renovací, jedná se o technicky velmi komplikovaný typ, který trpěl častými poruchami. „Naši vojáci se s ním mohli setkat například v severní Africe, kde jej používala italská armáda – mimo jiné tahal i československé houfnice vzor 14/19. A i dnes i zprovoznění tohoto stroje před Tankovým dnem zabralo několik dnů,“ popisuje generál Knížek.\nV pravé poledne by měla odstartovat bojová ukázka, jejímž námětem jsou v úvodu zmiňované boje u demarkační linie v květnu 1945. Pořadatelé plánují, že do „bitvy“ se zapojí 30 kusů techniky a přes sto účastníků. Chybět nebudou ani dobová vojenská ležení, ukázky práce vojenských kynologů či moderní vojenská technika. Produkci dnešního zbrojního průmyslu zastoupí samohybná houfnice Zuzana 40 Himalaya ráže 155 mm na podvozku tanku T-72M1, nejmodernější český obrněnec Pandur 8×8 EVO, modernizovaná Tatra 810 M či terénní autobus Torsus.\nČeské dráhy, podobně jako loni, vypravují do Lešan speciální retro vlak, který potáhne slavná lokomotiva Bardotka. Vlak vyjíždí z nádraží Praha-Vršovice v 7:45. Návštěvníci mohou přicestovat i historickým autobusem Škoda 706 RTO, který vypravuje Dopravní podnik hlavního města Prahy. Zatímco vstup na Tankový den v Lešanech je jako tradičně zdarma, na speciální spoje je potřeba si pořídit jízdenku.\n",
    "Date": "2025-08-29T00:00:00.0000000+02:00"
  },
  {
    "Url": "https://www.idnes.cz/brno/zpravy/historicky-dum-lidicka-demolice-mestske-divadlo-brno-rozsireni.A250909_869434_brno-zpravy_krut",
    "Title": "Zchátralý historický dům v centru Brna ustoupí divadlu, to získá sklady i byty",
    "Categories": [
      "Zprávy z Brna-města a okolí",
      "Jihomoravský kraj",
      "Stanislav Moša",
      "divadlo",
      "historický dům",
      "Matěj Hollan"
    ],
    "Comments": 10,
    "Images": 31,
    "Content": "Do přízemí domu v Lidické ulici dnes mohou lidé zajít na kávu, v dalších patrech jsou byty a ve vnitrobloku pak zázemí pro divadelní pracovníky. „Většina prostor je využívána jako zázemí hospodářské správy divadla a sklad,“ nastínila mluvčí Městského divadla Brno Kateřina Vižďová.\nJenže budova už je roky v havarijním stavu, část pavlače musí podpírat dřevěné trámy a není možné všechny prostory na sto procent využít. Zrodil se proto plán, který rozhodně nebude levný.\n„Cenový odhad budeme mít až po dokončení projektové dokumentace,“ sdělila Klára Opálková z tiskového oddělení magistrátu a odmítla uvést jakýkoliv odhad. Zcela jistě však projekt vyjde minimálně na desítky, spíše stovky milionů korun.\nDivadelní ansámbl pod vedením Stanislava Moši by díky této investici rád získal nejen prostory, v nichž nemusí každou chvíli řešit havarijní problémy vzhledem ke stáří budovy, ale celkově by je rád rozšířil.\n„V novostavbě bude poté možné skladovat kulisy aktuálně uváděných inscenací na Činoherní scéně. To omezí nutnost opakované přepravy mezi externě pronajímanými prostorami a areálem divadla, tudíž bude možné zvažovat zmenšení pronajímané plochy v externích skladech,“ vyzdvihla přínosy Vižďová.\nPodle zveřejněné studie pochází stávající pavlačový dům z 18. století, přesto podle magistrátu nejde o kulturní památku, takže by neměl být problém jej zbourat. Vše ale teprve bude řešit s památkáři. Demolice a nová výstavba by podle loni zpracované studie měla být levnější než rekonstrukce, jež by navíc byla velmi komplikovaná. Zpracovatel Jozef Kubín totiž uvádí, že nosné konstrukce domu jsou narušené.\n„Tato skutečnost je způsobená trvalými otřesy od automobilové dopravy a pohybu tramvají MHD. K tomu se pak přidružuje i značné kolísání hladiny spodních vod, které jsou v této lokalitě typické a vytváří velmi specifické a nestabilní základové podmínky pro budovy,“ píše Kubín ve studii. Upozorňuje též, že pavlače ve dvorní části jsou ve špatném stavu a tamní prostory složitě adaptovatelné pro potřeby divadla.\nNovostavba proto má být rovnou pětipodlažní, tedy vyšší jak v ulici, tak především ve dvoře. V části směřující do ulice je v plánu v přízemí stejně jako dnes kavárna, v patrech budou zkušebny a nahrávací studio sloužící pro potřeby divadla.\nVe dvorním křídle už ve sklepě začnou první sklady kulis a dekorací, pokračovat budou i v přízemí a prvním patře. Další prostory poslouží jako sklady, šatny nebo zázemí údržby. Druhé patro bude nabízet další zkušebnu a rovněž první služební byty, které budou též v dalších dvou patrech. Celkem vznikne 14 bytů, jež budou sloužit divadlu. Ostatně už dnes tamní byty využívají zaměstnanci kulturní instituce.\n„Kdy začne demolice a stavba nového domu, v tuto chvíli není jednoduché odhadnout. Jsme v úplných začátcích projektu,“ reagovala Opálková na dotaz k harmonogramu. Magistrát v tuto chvíli hledá projektanta, který se pustí do přípravných prací. Teprve poté přijde na řadu stavba, respektive prvně demolice.\n„Některé provozy tak bude nutné dočasně umístit do provizorních prostor,“ podotkla Vižďová s tím, že celá investice půjde z městského rozpočtu. Divadlo samo se na ní finančně nebude nijak podílet.\nPodle opozičního zastupitele Matěje Hollana (Žít Brno) však tato stavba není při pohledu na potřeby dalších kulturních institucí ve městě žádnou prioritou. \n„Co je daleko zásadnější, je postavit sklady pro Národní divadlo Brno, které je ostudně stále nemá a přitom je to úrovní produkcí naprostá evropská špička. Tento dluh by mělo město konečně napravit,“ prohlásil Hollan, jenž v minulosti jako náměstek kulturu na magistrátu řídil.\nJako stěžejní úkol vidí rovněž přechod Mahenova divadla z parovodu na horkovod, jak se postupně děje i v jiných částech Brna. „Což může být v kontextu staré budovy docela oříšek,“ upozornil.\nVedení brněnského magistrátu nyní schválilo také projekt stavby bytového domu v proluce na třídě Kapitána Jaroše, kterou lze dojít právě k Městskému divadlu. Dům za 170 milionů korun by mohl stát v roce 2029, nyní bude vznikat architektonická studie. V místě kdysi dům byl, ale po bombardování v roce 1944 po něm zůstalo prázdné místo. Zástavba tak v budoucnu bude opět kompletní. „Dostavba proluky zacelí ‚architektonickou jizvu‘ v cenné uliční frontě. Zároveň chceme projekt připravit tak, aby ještě zvýšil hodnotu místa, které je už teď hojně využívané. Slouží totiž jako spojka mezi Lidickou a třídou Kapitána Jaroše, lidé tudy chodí do divadla. I v novém domě tedy počítáme s komfortním průjezdem a aktivně využitým přízemním parterem,“ nastínila náměstkyně primátorky Karin Podivinská (ANO).\n",
    "Date": "2025-09-10T06:02:00.0000000+02:00"
  },
  {
    "Url": "https://www.idnes.cz/brno/zpravy/pokus-o-vrazdu-strelba-na-ulici-zraneni-hlavy-agentka.A250910_125027_brno-zpravy_azu",
    "Title": "Muž střelil na ulici ženu do hlavy. Myslel, že je agentkou cizí mocnosti",
    "Categories": [
      "Zprávy z Brna-města a okolí",
      "Jihomoravský kraj",
      "Královo Pole",
      "Pokus o vraždu",
      "pokus o vraždu",
      "Odpad",
      "Pavel Šváb",
      "Znojemsko"
    ],
    "Comments": 213,
    "Images": 24,
    "Content": "„Bál se, že žena vykonává nějakou trestnou činnost a usiluje mu o život. Obavy zřejmě umocnil i fakt, že delší dobu nebral předepsané léky,“ řekl policejní mluvčí Pavel Šváb s tím, že střelec měl zbraň nelegálně a vyjádřil lítost. \nŽena postřelení do hlavy přežila pravděpodobně jen díky tomu, že i přes své velmi těžké zranění zvládla ještě zavolat příbuzným. Ti okamžitě kontaktovali záchrannou službu. Ve vážném stavu leží aktuálně v nemocnici.\nKriminalisté hned po střelbě začali zjišťovat okolnosti ženina zranění, vyslýchat svědky a ohledávat místo činu. Na stopu střelce narazili třetí den prověřování, když si jeden z nich všiml v systému aktuálně zaevidovaného nálezu zbraně na Znojemsku. \n„Nalezl ji zaměstnanec sběrny v kovovém odpadu a nahlásil to vedoucímu, ten obratem informoval policisty. Kriminalisté vyrazili na místo a zjistili, že revolver do kovového odpadu přimíchal řidič firmy, který do provozovny přivezl odpad,“ popsal mluvčí.\nPotom už byla podle něj cesta ke střelci rychlá. Podezřelého muže usvědčovaly také kamerové záznamy z okolí.\n",
    "Date": "2025-09-10T13:16:00.0000000+02:00"
  },
  {
    "Url": "https://www.idnes.cz/ekonomika/zahranicni/polsko-cesko-petrzel-zemedelstvi-semena.A250911_105301_eko-zahranicni_elsy",
    "Title": "Velká petrželová pohroma. Místo kořene narostla nať, Poláci viní české semenáře",
    "Categories": [
      "Petržel",
      "Statek",
      "Moravoseed",
      "reklamace",
      "Polsko"
    ],
    "Comments": 129,
    "Images": 25,
    "Content": "„Moje situace je tragická. Od chvíle, kdy jsem viděl, co mám na poli, nemůžu normálně jíst a spát. Každý den se bojím o budoucnost farmy a své rodiny,“ stěžoval si webu Warzywa zemědělec Dominik Czarny.\nV polovině března zasel semínka odrůdy Aston na 25 hektarech. „Soused zjistil, že mu petržel také roste špatně. Ze začátku jsem jeho obavy bagatelizoval, než jsem zjistil, že mám stejný problém.“\nPetržel kořenovou lze od jejího listového příbuzného rozeznat po dvou až třech měsících od vysetí, kdy by měl mít kořen velikost tužky. V tomto případě ale na zemědělce čekaly pouze úzké, zdeformované a rozvětvené kořeny s hustou zelenou natí. Typické znaky petržele listové.\nSemena do sousední země již několik let dodává česká společnost MoravoSeed přes polského distributora PNOS Ożarów Mazowiecki. Podle informací byly obaly nepoškozené a označené jako „petržel kořenová“, po otevření sáčku ale nejde rozeznat, o jakou odrůdu jde.\nSituace je nyní natolik vážná, že někteří farmáři hovoří dokonce o bankrotu. „Ztratili jsme nejen příjmy, ale i důvěru v dodavatele osiva. Máme závazky spojené s nákupem traktoru a výstavbou nové haly,“ přiznává Aneta Żołna.\nO velké množství listové petržele navíc nikdo nestojí. Na její sklizeň jsou potřeba speciální stroje a v blízkosti nejsou žádná zpracovatelská centra, která by ji například usušila. Celá úroda tak přijde vniveč.\n„Distributor semen slíbil, že nám vrátí peníze. Je to ale směšná částka, protože musíte započítat i finance vynaložené na pěstování a hnojení,“ řekl Wprostu farmář Marcin Matyjas.\n„Nejde ale jen o vrácení peněz za osivo. Jde o to, zda budu moci dál normálně fungovat a dělat to, čím se živím už léta. Pokud nedostanu rychlou pomoc, moje farma zanikne,“ tvrdí Dominik Czarny. „Problém je ale v celostátním měřítku a tahle pohroma mohla zasáhnout několik set hektarů. Pro obec Wodzisław je to katastrofa.“\nPolsko pěstuje kořenovou petržel na více než osmi tisících hektarech, což z něj dělá jednoho z největších evropských dodavatelů. Nejvíce polí se nachází ve Svatokřížském, Malopolském, Kujavsko-pomořském a Velkopolském vojvodství. \nNa začátku července vydala distributorská společnost PNOS Ożarów Mazowiecki prohlášení, kde odmítá jakoukoli vinu. „Dostáváme hlášení o nesprávném růstu kořenové petržele odrůdy Aston a Osborne ze semen české firmy MoravoSeed. Stejně jako všichni polští pěstitelé, obchodníci a distributoři se i my cítíme poškozeni,“ tvrdí společnost. Dále dodává, že v současné době se řešením problému intenzivně zabývá.\nMoravoSeed, která působí na českém trhu od začátku 90. let, odmítá že by za chybu mohla jenom ona, reklamací semen se ale zabývá. „Na základě dosavadních šetření zatím nelze jednoznačně určit příčinu nesouladu a rozsah problému, nicméně důrazně popíráme tvrzení, že by došlo k výhradně námi zaviněnému poškození polských odběratelů nebo nedbalosti ze strany naší společnosti,“ napsala iDNES.cz za firmu Markéta Netopilová. \nFirma pak podle ní stále shromažďuje informace od polského partnera. „V současné době na základě interního inspekčního šetření prověřujeme reklamaci ohledně vady, která vznikla již u zahraničního dodavatele dotčené šarže. Bohužel, vzhledem k povaze reklamace nelze ani dnes jednoznačně určit příčinu vady, což pouze potvrzuje skutečnost, že možnost jejího zamezení byla v zásadě velmi omezená,“ doplnila. Vše podle ní bude jasnější po dokončení kontrol. Společnost věří, že se jí podaří situaci vyřešit.\n„V mé situaci, kdy pěstování petržele tvoří hlavní zdroj mé obživy, musím udělat vše, abych hájil svá práva. Má pole jsou čistá, bez plevele a chorob, takže chyba na mé straně nevznikla,“ popsal zemědělec Czarny.\nKdyž se ale český dodavatel semen přijel na jeho farmu podívat, nedostal uspokojivou odpověď. „Řekli, že nevědí, co se stalo, musí se to důkladně prošetřit a čekat. Tady ale není na co čekat! Za pár týdnů jsem měl sklízet úrodu a ne přemýšlet, jestli letos vůbec něco vydělám.“\nSvé rozhořčení neskrývá ani Anna Wyrwa, která spolu s manželem provozuje 24hektarovou farmu. Petrželí z MoravoSeed oseli jeden hektar. „Ve srovnání s ostatními ztratím jen málo, ale nic to nemění na tom, jak je tato situace hrozná. Jak je možné, že se něco takového v dnešní době stane?“\nPěstitelé se shodují, že od české společnosti požadují náhradu škod. Špatnými semeny bylo osázeno zhruba 200 hektarů polí, ztráty na hektar by mohly dosáhnout až 500 tisíc zlotých (2,8 milionu korun). V přepočtu by tak šlo až o 560 milionů korun. Takováto suma by pak několikanásobně převýšila roční obrat firmy, který podle posledních údajů ve sbírce listin dosáhl předloni 187 milionů korun se ziskem 29,3 milionu Kč.\n",
    "Date": "2025-09-12T12:51:00.0000000+02:00"
  },
  {
    "Url": "https://www.idnes.cz/zpravy/domaci/opatreni-koronavirus-covid-19-sport-skoly-prehledne-omezeni-arenberger.A210411_165248_domaci_klf",
    "Title": "Otevírají školy a část obchodů, restart amatérského sportu se nekoná",
    "Categories": [
      "Pandemický zákon",
      "Antigenní testy",
      "Petr Arenberger",
      "Koronavirus (covid-19)",
      "Otevírací doba v obchodech v době svátků",
      "Školní rok",
      "respirátor",
      "PCR test"
    ],
    "Comments": 198,
    "Images": 32,
    "Content": "„Dvacet lidí si může zahrát fotbal, i když budou trošku ošizení o brankáře,“ sliboval ještě v pátek odpoledne ministra zdravotnictví Petr Arenberger. Od soboty ale to je jinak. Zakopat si spolu mohu  maximálně oba brankáři.\nMinistr průmyslu a obchodu Karel Havlíček\nMinistr na poslední chvíli koriguje plán pondělního „rozvolnění“, podle něhož se uvnitř mohlo potkat deset a venku dvacet sportovců, což by podle některých výkladů umožnilo například obnovit tréninky mládeže. Nově to budou jen dva sportovci. Sobotní mimořádné opatření, které podmínky pro sport zpřísňuje, potvrdí v neděli vláda.\u00A0\nPandemická situace v Česku se zlepšuje. O půlnoci proto skončil nouzový stav, a  dál bude platit „pouze“ mírnější pandemický zákon. Skončilo omezení pohybu mezi okresy, zavedené od 1. března, pryč jsou policejní kontroly, které na hranicích okresů stály. Neplatí už zákaz nočního vycházení, který trval nepřetržitě od 18. prosince.\nPodle pandemického zákona ale jsou nově v platnosti vyšší pokuty. Například za nenošení roušek nebo respirátorů bude lidem hrozí postih až 30 tisíc korun. Vzrostl také postih třeba pro hostinské, které budou mít i přes zákaz otevřeno.\nNejzávaznější porušení mohou úřady trestat až třímilionovou pokutou. Nic se nemění na nošení roušek a respirátorů. V platnosti zůstává současná úprava nařizující nošení ochranných prostředků dýchacích cest. Tedy v hromadné dopravě, obchodech a na dalších místech, kde se lidé shromažďují, je nutné mít respirátor nejméně třídy FFP2 nebo obdobné čínské či americké normy, v zastavěném území obce je třeba vždy mít minimálně chirurgickou roušku.\nNejvětší změna čeká školy. Podle rozhodnutí vlády se vrací k prezenční výuce žáci 1. stupně ZŠ a do školek předškoláci. Na prvním stupni se budou děti po týdnu střídavě učit doma a ve škole - o rozdělení rozhodli ředitelé, podle potřeb a možností jednotlivých škol a žáků. Předškoláci v MŠ mají být maximálně po 15, ideálně v půlených skupinách.\u00A0\nObnovuje se také praktická výuka ve středních školách a prezenční výuka ve speciálních školách, stejně jako výuka ve formě jeden žák na jednoho učitele na základních uměleckých a jazykových školách.\nPodmínkou pro účast na prezenční výuce je ochrana úst a nosu a pravidelné testování, a to dvakrát týdně, v pondělí a ve čtvrtek, neinvazivními antigenními testy pro samoodběr. V případě předškoláků či žáků prvních až třetích tříd ZŠ má škola při testování umožnit asistenci rodičů.\nOd zítra končí nouzový stav i některá omezení a děti se vrací do škol. Počty nakažených a hospitalizovaných klesají. Nepokažme si to, vyhráno zdaleka nemáme! Prosím, buďme k sobě i nadále ohleduplní. Dodržujme 3R - respirátory/roušky, mytí rukou a rozestupy. #SpolečněToZvládneme\nNapětí a nervozita a velký oddych po negativním výsledku byly ráno znát v očích nejmenších školáků napříč základními školami. Učitelé se snažili testovací proces dětem co nejvíce zpříjemnit. Zaznívaly přitom básničky i pohádky.\n„Ten průběh jim vyprávím jako pohádku, místo slov jako vezmi pipetu a podobně. Takže u toho kvedláme, vaříme, ždímáme prádlo, aby to ti nejmenší zvládli,“ řekla dnes ČTK učitelka Ivana Weissová. Podotkla, že děti jsou při testování v napětí.\nV Základní škole Stupkova se testování odehrávalo ve třídách, i tam nejmenším školáčkům pomáhaly třídní učitelky při testování pomocí básniček. „Jedna dva tři čtyři pět, cos to Janku, cos to sněd,“ pomáhala při procesu v 1.A třídní učitelka.\nMísto držáků na zkumavky děti použily obrácené kostičky na lego. Podle ředitele školy Pavla Hofírka totiž antigenní testy Sinclean, které kraj obdržel, provází řada technických potíží. „V jedné sadě máme 20 zkumavek, ale pouze deset držáčků, využíváme proto kostičky lega,“ podotkl ředitel. Poukázal i na to, že nejmenší děti mají problémy s otvíráním lahviček i s dávkováním počtu kapek.\nProblémy doprovázely také testování\u00A0žáků ze Základní školy T. G. Masaryka v Písku. Učitelky dovnitř braly skupinky podle tříd. „Je to chaos. Vadí mi, že se dcera musí nechat testovat. Snažila jsem je jí doma vysvětlit, proč to tak je a jak má nos vytírat, aby se moc nepíchla. Naštěstí to moc neřeší, chodí do třetí třídy a bere jako privilegium, že může do školy,“ komentovala situaci jedna z rodičů, Kateřina Černá.\nNapříklad ale ZŠ v Chabařovicích na Ústecku si na testování žáků na koronavirus objednala zdravotníky z Českého červeného kříže.\u00A0Ředitelka školy Dagmar Brožová ČTK řekla, že chtěla, aby testování prováděl kvalifikovaný personál.\nPokud někomu ze třídy vyjde test pozitivní, bude muset absolvovat PCR test. Až pokud se výsledek antigenního potvrdí, budou muset testy podstoupit jeho spolužáci, kteří se s ním potkali za poslední dva dny. Ve školách budou povinné roušky, které ale nebudou muset nosit děti v mateřských školách.\u00A0\nS otevřením škol souvisí také otevření některých obchodů. K těm dosud otevřeným - třeba potravinám, drogeriím či lékárnám, přibudou ty nabízející dětské oblečení a obuv a ­papírnictví. Otevírají  také knihovny, které měly doposud otevřeny jen výdejová okénka. Nově mají otevřeno také čistírny, prádelny, zámečnictví nebo prodejny náhradních dílů pro auta a stroje. Umožněn bude provoz služeb pro projektovou činnost, psychologické poradenství a diagnostiku.\nPondělní změna se týká i některých akcí pod širým nebem. Konat se budou farmářské trhy, prodejci ale nebudou smět nabízet občerstvení k přímé konzumaci.\u00A0\nMezi stánky budou muset být alespoň dvoumetrové odstupy, na ploše tržiště by měl platit limit 15 metrů čtverečních plochy na jednu osobu. Tento limit, stejně jako požadavek na udržování dvoumetrových rozestupů, platí i v ostatních otevřených obchodech.Obnovit provoz venkovních expozic budou moci zoologické a botanické zahrady, naplnit ale budou smět maximálně 20 procent kapacity.\u00A0\u00A0\n",
    "Date": "2021-04-12T00:00:00.0000000+02:00"
  },
  {
    "Url": "https://www.idnes.cz/ekonomika/doprava/projit-mesto-a-po-veceri-na-kute-do-evropy-prichazi-novy-druh-vyletnich-plaveb.A250911_104622_eko-doprava_jadv",
    "Title": "Projít město a po večeři na kutě. Do Evropy přichází nový druh výletních plaveb",
    "Categories": [
      "celebrita",
      "Večeře",
      "Dolar"
    ],
    "Comments": 26,
    "Images": 30,
    "Content": "Když 3. září na sociálních sítích a webových stránkách společnost Celebrity vyzvala své zákazníky, aby složili zálohu ve výši 500 dolarů a získali tak přednostní právo na rezervaci lodních jízdenek, během šesti minut bylo vyprodáno. Zájem svědčí o tom, že o plavby po evropských řekách je mezi lidmi stále větší zájem.\nSpolečnost říká, že svým krokem cílí na nový typ zákazníků, kteří na zbrusu nových inovativních plavidlech naleznou zážitky, jako je tichá diskotéka, nekonečný bazén a osm restaurací a barů, včetně Martini Baru a vícechodového kulinářského zážitku Chef’s Table.\nPrvní dvě lodě pro 180 pasažérů Celebrity Compass a Celebrity Seeker budou zpočátku plout na 33 různých trasách po Rýnu a Dunaji.\nThe future of river cruising has arrived — The Celebrity Way. We’re proud to share the latest Celebrity River Cruises update: introducing Celebrity Compass and Celebrity Seeker, the most groundbreaking ships to sail the Rhine and Danube.​Learn more: https://t.co/1cZCKkP4Qs pic.twitter.com/k0xQxqyRJX\nLaura Hodges Bethgeová, prezidentka společnosti Celebrity Cruises, sdělila agentuře Bloomberg, že přibližně polovina zákazníků této společnosti, kteří obvykle cestují po moři, již absolvovala říční plavbu nebo o ni projevila zájem. „Celebrity chce z tohoto trendu těžit a zároveň doufá, že přiláká hosty, kteří se k tomu dosud neodhodlali,“ říká. \nV příštích několika letech má firma obdržet další říční plavidla. „Jsme velmi nadšeni z příležitosti rozšířit tento segment,“ dodala zástupkyně firmy.\nŘíční plavby fungují podle osvědčeného modelu. Cestující rekrutující se povětšinou z generace baby boomers, nastoupí na loď, na které stráví týden. Ta na své cestě kotví v několika městech a městečkách a pasažéři si každý den mohou vybrat z nabídky nejrůznějších výletů na souši. Na vodě je pak čeká klidná plavba s omezeným nočním životem, přičemž většina hostů jde po večeři spát. \nV oblasti oceánských plaveb byla společnost Celebrity první lodní dopravce, který na svých plavidlech použil skutečný trávník anebo solární panely. Na svých lodích v hodnotě jedné miliardy dolarů zavedla firma řadu technických inovací, mezi které patří kabiny s okny od podlahy ke stropu, která se stisknutím tlačítka zasunou. Anebo takzvané kouzelné koberce – plošiny pohybující se nahoru a dolů jako výtahy po vnějším plášti lodí a sloužící jako venkovní jídelny. \nMenší říční lodě je však těžší přetvořit. Dopravce musí neustále pracovat s přísnými omezeními velikosti, aby se plavidla vešla pod nízké mosty anebo do ústí jezer.\nSpolečnost Celebrity zvolila maximální povolenou velikost na Rýnu a Dunaji – 135 metrů na délku. Lodě mají čtyři paluby pro cestující, na kterých se nachází celkem osm restaurací a barů. Lodě se ale mohou pomocí rozkládacích palub rozšířit, pokud to šířka řeky dovolí. Čtyři jídelní moduly se mohou proměnit v soukromé jídelny pro skupiny až šesti hostů.\nje americká společnost provozující výletní plavby se sídlem v Miami. Je to stoprocentní dceřiná společností Royal Caribbean Group.\nVznikla roce 1988, v současnosti provozuje čtrnáct zaoceánských plavidel, napřesrok ve své premiéře vstupuje do segmentu říčního byznysu. \nObě nové lodě, Compass a Seeker, vyrobily doky v Nizozemsku a mají kapacitu 180 cestujících.\nRestaurace nabídnou prostor s okny od podlahy až ke stropu, která se otevírají pro stolování pod širým nebem. Jídlo bude k dispozici 24 hodin denně, 7 dní v týdnu, což je podle Celebrity další novinka pro říční lodě.\nNa zádi lodi se pak nachází nekonečný bazén a oblíbený Sunset Bar, který podobně jako na oceánských lodích nabízí koktejly.\nKaždá z lodí má 86 kajut a apartmá, která jsou k dispozici v pěti kategoriích, od malých kajut s výhledem na řeku až po osm apartmá nejvyšší úrovně s balkonem, o rozloze 24 čtverečních metrů s oddělenými obývacími a spacími prostory.\nCeny plaveb začínají na 2 999 dolarů (66 tisíc Kč) za osobu za kajuty s výhledem na řeku a od 6 899 dolarů (151 000 Kč) za nejdražší apartmá. To je zhruba průměrná cena v rámci cenové škály říčních lodí. Na rozdíl od jiných říčních lodí jsou v ceně zahrnuty všechny nápoje (nejen standardní víno a pivo k jídlu), uzavírá Bloomberg.\n",
    "Date": "2025-09-13T13:00:00.0000000+02:00"
  },
  {
    "Url": "https://www.idnes.cz/fotbal/prvni-liga/trpisovsky-rozhovor-po-karvine.A250914_001444_fotbal_jic",
    "Title": "Trpišovský: Herně i fyzicky jsme tam, kde být potřebujeme. Cham? Zatím je vykulený",
    "Categories": [
      "Jindřich Trpišovský",
      "Cham",
      "MFK Karviná",
      "SK Slavia Praha"
    ],
    "Comments": 10,
    "Images": 77,
    "Content": "Trenér se mezitím jistě naučí i cestu do nově zrekonstruovaného tiskového centra, kam se vchází jinými dveřmi než dosud. V sobotu se novinářům omlouval za pozdní příchod s tím, že v chodbách stadionu zabloudil.\nAž pak se pustil do tradičně zevrubného hodnocení.\nO vítězství nad Karvinou: „Extrémně zajímavé utkání, pro nás nejtěžší prověrka v sezoně. Všichni čtyři ofenzivní hráči Karviné v čele se Singhatehem a Gningem ukázali obrovskou kvalitu, především rychlostní. My dali první gól, ale pak jsme nebyli schopní přidat druhý. Vyrovnání, mimochodem moc krásná střela Štormana, dalo zápasu novou dimenzi. I díky střídajícím hráčům jsme to po pauze zvládli. Jen škoda, že jsme nerozhodli dřív.“\nO dvougólovém Vorlickém, jenž chybí na soupisce pro Ligu mistrů: „Musíme brát v potaz jeho zdravotní stav. Loni jsme ho na soupisku pro poháry dali, ale on neodehrál ani minutu. Ač byl celý svůj život extrémní talent, v dospělém fotbale de facto začíná. Má za sebou neskutečné peripetie a nás čeká náročný program. Nemít ho k dispozici pro Evropu bylo složité rozhodnutí, pro nás i pro něj, ale myslím, že chápe, proč jsme to udělali.“\nO Mbodjim, který je na evropském listu na úkor Zmrzlého: „Mbodji je typ hráče, které máme ve Slavii rádi. Dynamika, akcelerace, fotbalovost. Do budoucna velký přínos. Otázka je, kdy unese mistrovské zápasy a tlak na výsledek, který je ve Slavii samozřejmostí. Zatím není připravený na devadesát minut, ale věříme, že ho během podzimu dopečeme. Potřebuje si zvyknout hlavně na intenzitu. Při skládání soupisky jsme řešili i variabilitu různých rozestavení plus sílu a typologii soupeřů, kteří nás čekají.“\nO další posile Chamovi, který zatím zůstala mezi náhradníky: „Fantastický hráč, kouzelník s míčem, což potvrzuje v každém tréninku. Jen je zatím z české ligy trochu vykulený. Fyzicky to pro něj bude hodně náročné, ale s tím jsme počítali my i on, dobře si to uvědomuje. I v zápase s Karvinou jsme uvažovali nad tím, že ho na hřiště pošleme. Šetřili jsme si však poslední variantu střídání podle toho, jaký bude vývoj, a nakonec jsme dali přednost Mbodjimu.“\nO změnách, které plánuje v sestavě na Bodö/Glimt: „Budeme mít k dispozici Tomáše Chorého. U jiných hráčů musíme počkat, jak na tom budou zdravotně. Obecně teď z týmu cítím velkou sílu a chuť. I Vasil Kušej s Davidem Douděrou, kteří přitom po reprepauze nejsou zdaleka stoprocentní, chtěli za každou cenu nastoupit. Nikdo nespekuloval, že nás čeká ve středu velký zápas. A pozor, hned v neděli je před námi další takový – jedeme do Liberce. Ten jsem viděl od začátku sezony už několikrát a jejich bodový zisk zdaleka neodpovídá tomu, jakou kvalitu mají na hřišti. Také proto je dobře, že máme v náročném programu z čeho vybírat.“\nO fyzickém i herním vývoji týmu od začátku sezony: „V předchozím utkání v Boleslavi i tentokrát proti Karviné jsme si potvrdili, že jsme tam, kde být potřebujeme a kde jsme zvyklí být. Doufám, že nám to vydrží. Někteří kluci se z reprezentací vrátili nemocní, třeba Jindra Staněk šel rovnou do brány, ani s námi nebyl ráno na videu. Tohle potřebujeme vyřešit. Ale kromě toho jsem fakt spokojený, nasazení týmu bylo v utkání od první minuty bylo příkladné. Myslím, že k tomu přispěla i skvělá kulisa.“\n",
    "Date": "2025-09-14T07:59:00.0000000+02:00"
  },
  {
    "Url": "https://www.idnes.cz/zlin/zpravy/dalnice-martinice-d49-omezeni-kamiony-horni-lapac.A250912_141717_zlin-zpravy_jfuk",
    "Title": "Obce žádají omezení pro kamiony. Další blokádu kvůli dálnici zatím neplánují",
    "Categories": [
      "Martin Kupka",
      "Ministerstvo dopravy ČR",
      "Ředitelství silnic a dálnic (ŘSD)",
      "Zlínský kraj",
      "Dálnice",
      "Fryšták",
      "Zprávy ze Zlína okolí",
      "Zprávy z Kroměříže a okolí"
    ],
    "Comments": 0,
    "Images": 34,
    "Content": "Už po první blokádě kontaktoval vedení Martinic ministr dopravy Martin Kupka a tento týden sem přijel jednat se zástupci obcí. Přišel také na veřejné setkání s obyvateli. Popsal jim, v jaké fázi se stavba, kterou dlouhodobě blokují soudní spory a stížnosti ekologických aktivistů, nachází.\n„Jsem optimista v tom, že hned jak to bude na jaře možné, tak se zbývající kousek dálnice dostaví a propojí se stávajícím úsekem,“ naznačil Kupka.\nZároveň otevřel možnost omezení tranzitní dopravy pro nákladní auta přes Martinice a okolní obce. Jejich zástupci se v následujícím týdnu zúčastní jednání krajského dopravního výboru, který to bude řešit. Zatím tak další protesty nebudou.\n„Situace se vyvíjí, uvidíme. Od pana ministra jsme slyšeli některé věci a konkrétní data, ale jsme opatrní,“ řekl starosta Martinic Pavel Fiurášek. „Na jednání na kraji budeme řešit i další bezpečnostní prvky, které by měly platit, než se dodělá dálnice. Snad se to pohne,“ dodal.\n„Další protestní akce zatím neplánujeme,“ potvrdila starostka Horního Lapače Jaroslava Hudečková, podle které se po otevření přivaděče z dálnice D49 u Holešova zvýšila intenzita dopravy. „Začala nás tady trápit i nákladní auta. Chceme bezpečí pro naše občany,“ uvedla.\nNa dokončení dálnice tlačí také Fryšták, který leží na trase zmíněné silnice. K blokádě cesty se však nepřipojil a nemá to v plánu ani do budoucna.\n„Nevidíme v tom nic, co by mohlo pomoci. Na tento problém už poukázali kolegové z Martinic a Horního Lapače a my s jejich názorem souhlasíme,“ vysvětlil starosta Pavel Gálík. „Navíc jsme větší město, nevím, jestli by se tady sešlo tolik lidí,“ podotkl.\nPro starosty je nyní klíčové zmíněné omezení průjezdu nákladních aut přes obce. A chtějí, aby to platilo i po dokončení D49. „Bylo by nelogické, aby potom nákladní auta a kamiony jezdily přes nás, když hned vedle bude dálnice,“ poznamenal Fiurášek.\nOmezení tranzitu se navíc týká nejen Martinic, ale i dalších obcí na plánované trase D49. Ta má pokračovat kolem Zlína směrem na Lípu, Pozděchov, Horní Lideč a poté k hranicím se Slovenskem.\n„Už dnes je u nás doprava o minimálně třicet procent větší než dříve před stavbou D49,“ poukázal Michal Teplý, starosta Lukova. \nMnozí řidiči mířící na Valašsko totiž nyní využívají dálnici do Holešova, kde sjedou a přes Martinice, Horní Lapač a Fryšták se dostanou ke Zlínu. Ten pak objedou právě přes Lukov. A až budou mít příští rok možnost jet po dálnici až do Fryštáku, jejich počet se zřejmě ještě navýší. \n„Bylo by pro nás nejlepší, kdyby se co nejdříve začal stavět úsek D49 z Fryštáku do Lípy a doprava se přesunula tam. Ale to je pořád vzdálená budoucnost,“ konstatoval Teplý.\nPrvní etapa navazující stavby D49 z Fryštáku přes Kostelec ve směru na Zlín se má podle plánů ŘSD začít stavět v roce 2029, stejně jako úsek z Fryštáku po novou křižovatku u Veselé. Do provozu mají být uvedené v roce 2032. Celý úsek dálnice z Fryštáku do Lípy má jít do výstavby v roce 2031 s tím, že hotový by byl o tři roky později. \n„Bereme ty termíny s rezervou. Všichni vidí, jak dlouho to trvá u přivedení dálnice do Fryštáku,“ dodal Teplý. \n",
    "Date": "2025-09-14T10:17:00.0000000+02:00"
  },
  {
    "Url": "https://www.idnes.cz/liberec/zpravy/pomoc-novy-bor-deti-poradna-chybi-penize-psycholog.A250905_132330_liberec-zpravy_jape",
    "Title": "Rodinné poradně chybí peníze na psychology, děti nemají kam jít",
    "Categories": [
      "Zprávy z České Lípy a okolí",
      "Liberecký kraj",
      "peníze",
      "Psycholog",
      "rodina",
      "okres Česká Lípa",
      "Zprávy z Liberce a okolí"
    ],
    "Comments": 0,
    "Images": 24,
    "Content": "Psychologické poradenství a psychoterapie poskytuje nezisková organizace Rodina v centru od roku 2014. Služby psychologů jsou určené pro rodiny z Novoborska, ve kterých žije ohrožené dítě, a které jsou proto evidovány na Oddělení sociálně-právní ochrany dětí. \n„Je to nejvíce žádaná a využívaná služba. Dostali jsme se ale do situace, kdy nám na tyto služby chybí 250 tisíc korun,“ vysvětlila mluvčí Rodiny v centru Veronika Chocholoušová.\nRodina v centru proto musela od srpna své služby pro ohrožené děti pozastavit. Klientů, kteří psychologickou pomoc potřebují, přitom výrazně přibývá. Třeba v roce 2023 vyhledalo pomoc v poradně 96 lidí. Letos měli v Novém Boru téměř stejný počet klientů už za půl roku, z toho dětí ve věku do 18 let bylo více než padesát.\n„Denně volají noví klienti, kteří potřebují pomoct s depresí, úzkostí, sebepoškozováním, sebevražednými myšlenkami, zneužíváním, týráním a dalšími strastmi života,“ popsala Chocholoušová. Vzrůstá i počet mladých s psychiatrickými diagnózami.\nPodle zástupců organizace je nabídka psychologických a psychiatrických služeb pro děti a mládež na Českolipsku nedostatečná.\n„Poblíž není a ani se neplánuje výstavba Centra duševního zdraví, jako je tomu třeba v Jilemnici nebo Liberci,“ potvrdila Chocholoušová. Novoborsko a Českolipsko ale podle ní patří mezi ekonomicky a také sociálně nejproblematičtější okresy. „Jelikož máme převážnou většinu klientů ze sociálně znevýhodněného prostředí a poměrů, tak není možné, aby dojížděli za touto službou jinam,“ dodala.\nPodle vedoucí Rodinné poradny Vladěny Baštové ale ani není kam jinam pacienty posílat.\n„Každý týden mi volá nějaká maminka, že její dítě má vážný problém, ať jí pomůžu. Častěji jde o dívky, nemůžou třeba několik týdnů vyjít z bytu ven, řežou se nebo plánují sebevraždu. Jsou to vypjaté situace, se kterými si nevím rady,“ přiznala Baštová. „My nejsme organizace, která se specializuje na duševní zdraví, ale žádná jiná na Novoborsku není, a v České Lípě je plno.“\nV České Lípě jsou dva psychiatři pro děti, kteří jsou ale přetížení. „Klienti nám říkají, že čekají tři, čtyři měsíce, než je někdo vezme,“ poznamenala vedoucí poradny. Čekárny jsou navíc stále plné pacientů, a lékař tak má na každého jen pár minut.\nMobilní týmy na Českolipsko podle Baštové vysílá jen nezisková organizace Focus Liberec, která se ale zaměřuje jen na děti od šestnácti let.\n„Když je akutka, řekneme rodičům, ať dítě odvezou na psychiatrické oddělení v Liberci, ale tam teď probíhá rekonstrukce a mají jen deset lůžek. Je to zoufalé,“ povzdechla si Baštová.\nPro mnoho rodin je proto pozastavení služeb velkým problémem. Podle zástupců Rodiny v centru se do poradny stále častěji dostávají děti a mladí dospělí od covidového uzavření škol. „Financování jsme měli více než deset let zajištěné hlavně z Ministerstva práce a sociálních věcí, které vypisuje grantové řízení pro neziskovky pomáhající v oblasti podpory rodiny,“ objasnila ředitelka Rodiny v centru Petra Vlčková.\nPříspěvek organizaci posílá i Liberecký kraj a Svazek obcí Novoborsko. Příspěvek je ale každý rok víceméně stejný. S nárůstem počtu klientů příspěvky nestačily. „Loni se nám podařilo získat finance od soukromých dárců. Letos jsme zatím nesehnali dost peněz,“ konstatovala ředitelka Vlčková.\n",
    "Date": "2025-09-05T16:23:00.0000000+02:00"
  },
  {
    "Url": "https://www.idnes.cz/zpravy/domaci/vlada-koronavirus-prispevek-ke-karantene-malacova-plaga-prakticka-vyuka.A210419_132219_domaci_kop",
    "Title": "Plán otevírání obchodů a služeb představí vláda ve čtvrtek, řekl Havlíček",
    "Categories": [
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků",
      "Školní rok"
    ],
    "Comments": 113,
    "Images": 24,
    "Content": "Od pondělí vláda umožní obnovení praktické výuky na středních školách ve všech ročnících a posledních ročnících vysokých škol, potvrdil ministr zdravotnictví Petr Arenberger.\nPodporu pro to získal ministr školství Robert Plaga.  Po konci nouzového stavu od 12. dubna už neplatí zákaz cestování mezi okresy a nočního vycházení. Do škol se vrátili žáci prvního stupně a do školek předškoláci.\nStudenti závěrečných ročníků středních škol a středoškoláci ohrožení školním neúspěchem mohou od tohoto pondělí začít chodit na konzultace ve skupinách do šesti lidí.\nPříspěvek k nemocenské budou lidé v karanténě nebo izolaci kvůli covidu dostávat do konce června. „Na vládě jsme schválili prodloužení Izolačky do konce června. Program, který motivuje lidi izolovat se, se osvědčil a vnesl do zvládání epidemie další světlo,“ napsala na Twitteru ministryně práce a sociálních věcí Jana Maláčová z ČSSD.\n Na bonus k nemocenské mají nárok lidé, kteří šli do karantény nebo izolace kvůli covidu po 1. březnu. Dostávají náhradu 60 procent denního vyměřovacího základu, ke které mají v prvních dvou týdnech ještě příspěvek až 370 korun na den. Výše nemocenské plus bonusu přitom nemá překračovat výši platu.\nTakzvaná\u00A0„izolačka“, jak to nazývá sama Maláčová,\u00A0podle ministryně pomohla zvýšit počet lidí, kteří se při nákaze izolovali, o desetinu, a pomohla tak dostat epidemii v ČR pod kontrolu. \n Program Antivirus, z nějž stát vyplácí příspěvky na mzdy firmám, na které dopadla nařízená omezení kvůli epidemii a koronavirová krize, bude prodloužený do konce května. \n Ministryně Jana Maláčová přitom po sobotním jednání expertního týmu prezidenta Miloše Zemana v Lánech řekla, že navrhne prodloužení do konce června.\nZ Antiviru stát poskytuje příspěvky na mzdy od loňského 12. března, od vyhlášení prvního nouzového stavu firmám, na které dopadla nařízená omezení proti covidu a koronavirová krize.Příspěvkem A stát proplácí celé mzdy s odvody do 50 tisíc korun v zavřených provozech a 80 procent náhrady mzdy lidí v karanténě do 39 tisíc korun. Příspěvkem B dorovnává při omezení výroby a služeb kvůli výpadku poptávky, personálu či surovin 60 procent náhrady mzdy do 29 tisíc korun.\n",
    "Date": "2021-04-19T13:25:00.0000000+02:00"
  },
  {
    "Url": "https://www.idnes.cz/fotbal/prvni-liga/miroslav-koubek-trener-plzen-olomouc.A250913_191325_fotbal_ten",
    "Title": "Pískot mě mrzí. Kolegové si mysleli, že jsem bláznivý, líčil plzeňský kouč Koubek",
    "Categories": [
      "Olomoucký kraj",
      "Plzeňský kraj",
      "Viktoria Plzeň",
      "Miroslav Koubek",
      "Sigma Olomouc"
    ],
    "Comments": 0,
    "Images": 80,
    "Content": "„Neumíme si to doma udělat lehčí. V závěru jsme proti devíti neproměnili vyložené šance, zkomplikovali si to a pak jsou to nervy. Někteří diváci se zlobí, zapískali si, což mě mrzí. Ale důležité jsou pro nás tři body, s tím panuje spokojenost,“ popisoval po sobotním duelu osmého prvoligového kola plzeňský trenér Miroslav Koubek.\nPřipisujete ten závěr i předchozím ztrátám, kdy jste doma proti Jablonci i Slovácku přišli o stejný náskok 1:0?Ano, bylo to v hlavách, byli jsme nervózní. S tím zřejmě souvisela i realizace vyložených šancí. Tolik přečíslení! Říkal jsem si, že není možné, co nedáme. Že míč nezvedneme, neuklidíme ho z malého vápna do branky. Pak se mohlo stát cokoliv, soupeř měl dokonce v závěru trestný kop, pak roh... A ze standardky můžete skórovat, i když je vás na hřišti třeba jen šest. My jsme především potřebovali tři body, abychom se posunuli víc nahoru. A proti sobě jsme měli silného soupeře, českého zástupce v Evropě. To nejpodstatnější se tedy povedlo.\nDo chvíle, kdy Olomouc přišla o prvního vyloučeného hráče, jste byl s hrou spokojený?Ano. Zvolili jsme náročný způsob, celoplošné napadání, snažili se hrát vysoko. To stojí síly. Ve chvíli, kdy nám mohly začít ubývat, přišla dvě vyloučení a tu přesilovku jsme nezvládli gólově využít. Ale měli jsme také složitou reprezentační pauzu. Trénovali jsme v šesti lidech, doplňovali to hráči z našeho béčka, aby šlo vůbec něco dělat. A to není hodnotná příprava na ligový zápas.\nDo středu základní sestavy jste k Červovi překvapivě nasadil krajního záložníka Souarého. Jak hodnotíte jeho výkon?Velmi dobře. Kolegové si trošku mysleli, že jsem crazy (bláznivý), že jdu do rizika. Ale já mu věřil, on je fotbalista. Šlo jen o to, jak zvládne obranné úkoly, a ani v nich jsem problém neviděl. Nabízel se i Zeljkovič, ale ten měl také náročnou reprepauzu, ze Slovinska se vracel komplikovaně autem a dorazil až ve čtvrtek.\nPrince Adu z Plzně (uprostřed) se snaží prosadit proti obraně Olomouce.\nPlzeňský brankář Martin Jedlička zasahuje v utkání s Olomoucí.\nCo říkáte na situace, kdy olomoučtí Sylla a Ghali v rozmezí deseti minut obdrželi červené karty?Při té první se Adu dostával do brejku, jejich hráč byl poslední. Zákrok na Palusku jsem viděl z patnácti metrů. To bylo na zlámání kotníku. To snad nemůže nikdo rozporovat.\nVáš olomoucký kolega Tomáš Janotka naznačil, že před vstřeleným gólem jste možná mohli zakopnout míč, protože jejich hráč Slavíček zůstal po souboji ležet na trávníku.Když hráč leží, hru má přerušovat rozhodčí. Řiďme se pravidly, od toho tam sudí je. Když je srážka hlavami, pískne se, to je jasné. Tady nepřerušil, my jsme hráli. Není povinnost zakopávat míč. Může to vypadat jako ne fair play, ale je to v rámci pravidel.\nMilan Havel z Plzně se snaží překonat olomouckého brankáře Jana Koutného.\nUž v úterý vás čeká třetí kolo domácího poháru na hřišti Lanžhota, týmu ze čtvrté ligy. Počítáte s výraznou rotací v sestavě? Poté vás čeká těžký duel na Spartě.Určitě se protočíme, ale bude to ovlivněné zdravotním stavem hráčů. Spáčil ani Višinský po otřesech mozku nejsou stoprocentní, stejně jako Vydra, u kterého jsme nechtěli riskovat a proti Olomouci dostal kratší minutáž. Sval naštěstí vydržel. Musíme sestavu poskládat smysluplně, nic nepodceníme. Pro soupeře to bude doma zápas roku, bude urputně bránit a čekat na brejky.\nMyslíte už na Spartu?To je předčasné. Teď myslím na pohár a Lanžhot. Jisté je, že v sobotu nás pak čeká velice silný soupeř.\n",
    "Date": "2025-09-14T08:25:00.0000000+02:00"
  },
  {
    "Url": "https://www.idnes.cz/sport/atletika/atletika-ms-2-den.A250914_065051_atletika_ald",
    "Title": "Ingebrigtsen po zranění vypadl na MS v rozběhu na 1500 m, neuspěl ani Sasínek",
    "Categories": [
      "Atletika",
      "Tokio",
      "Filip Sasínek",
      "zranění",
      "Česká republika"
    ],
    "Comments": 0,
    "Images": 31,
    "Content": "Čtyřiadvacetiletý Ingebrigtsen letos získal double na 1500 a 3000 metrů na halovém ME i MS, ale pak se potýkal se zraněním achilovky. Připravil se na mistrovství světa, ale tam na nejlepší už v rozběhu nestačil. Ve finiši se postupně propadal a proběhl cílem za 3:37,84 minuty. Od postupu ho dělila zhruba půlsekunda.\nAni na MS v Tokiu si tak Ingebrigtsen nespraví chuť po posledních dvou světových šampionátech, kde jako největší favorit doběhl na patnáctistovce druhý. „Samozřejmě jsem velmi zklamaný. Je to střet s realitou, že nejsem tam, kde bych měl být. Bohužel jsem nebyl schopen absolvovat přípravu, jakou bych chtěl. Naštěstí budu mít další šanci za pár dní,“ řekl České televizi Ingebrigtsen, který se na tomto MS chystá závodit také na 5000 metrů. Tam bude navazovat na světové tituly z let 2022 a 2023.\nNorská hvězda Jakob Ingebrigtsen po rozběhu na 1500 m na MS v Tokiu.\nDaleko k semifinále měl český mílař Sasínek. Nezachytil zrychlení před závěrečným okruhem a doběhl 77 setin za postupem. „Trošku jsem si to nechal utéct, ale na druhou stranu jsou to borci, kteří mají o sedm vteřin lepší osobák. Možná jsme mohl být blíž, ale ten postup by byl náročný. Je tu olympijský vítěz, je tu bývalý mistr světa,“ uvedl. Jeho rozběh vyhrál olympijský šamion Cole Hocker z USA. Celkově měl nejrychlejší čas Nor Narve Gilje Nordas (3:35,90).\nZ českých atletů budou dnes na Národním stadionu v Tokiu v akci ještě čtvrtkařka Lada Vondrová a především halový vicemistr Evropy Jan Štefela, jenž bude usilovat o postup do finále výšky.\nFinále:Ženy:Maraton: 1. Jepchirchirová (Keňa) 2:24:43, 2. Assefaová (Et.) 2:24:25, 3. Paternainová (Urug.) 2:27:23, 4. Sullivanová (USA) 2:28:17, 5. Vainiová (Fin.) 2:28:32, 6. Esheteová (Brunej) 2:28:41, ...Stewartová (ČR) - nedokončila.\nKvalifikace:Muži:1500 m: 1. Nordas (Nor.) 3:35,90, ...46. Sasínek (ČR) 3:43,17.\nŽeny:Kladivo: 1. Rogersová (Kan.) 77,52.100 m př.: 1. Williamsová (Jam.) 12,40.\n",
    "Date": "2025-09-14T07:02:00.0000000+02:00"
  },
  {
    "Url": "https://www.idnes.cz/zpravy/zahranicni/nepal-protesty-korupce-premier-rezignace-socialni-site.A250912_081109_zahranicni_hock",
    "Title": "Masové protesty v Nepálu mají přes padesát obětí. Uprchly tisíce vězňů",
    "Categories": [
      "Nepál",
      "protest",
      "oběť",
      "Korupce",
      "Facebook"
    ],
    "Comments": 0,
    "Images": 29,
    "Content": "Mluvčí uvedl, že mezi mrtvými je 21 demonstrantů a tři policisté. Sdělil také, že nepokojů využilo na 13 500 vězňů k útěku z vězení. Dopadnout se jich zatím podařilo zhruba 1000.\nRozbuškou masových demonstrací ze začátku tohoto týdne, při nichž protestující dokonce zapálili budovu parlamentu i domy některých předních politiků, bylo rozhodnutí nepálské vlády z minulého týdne zablokovat přístup k 26 internetovým platformám, včetně sítí Facebook nebo X. Kabinet to zdůvodnil tím, že se nezaregistrovaly u místních úřadů, a uživatelé s falešnými identitami na nich pak šířili nenávistné projevy a falešné zprávy.\nPodle kritiků, kteří politickým elitám vyčítali také korupci, ale vláda použila autoritářské praktiky a chtěla je umlčet. Právě na sociálních sítích se totiž v týdnech před zákazem šířila kampaň kritizující údajnou korupci politických elit a okázalý životní styl dětí politiků.\nKvůli vyhrocené situaci, kterou neuklidnilo ani obnovení přístupu k sociálním sítím, v úterý rezignoval nepálský premiér Khadka Prasád Oli, ten den později pak kontrolu nad hlavním městem třicetimilionové země převzala armáda.\n",
    "Date": "2025-09-12T08:39:00.0000000+02:00"
  },
  {
    "Url": "https://www.idnes.cz/ekonomika/zahranicni/nemecko-obchod-zakon-prodej-nedele-prodejny-roboti-nakup.A240415_120446_eko-zahranicni_jla",
    "Title": "Jde jen o roboty. V Německu se přou o otvírací dobu samoobslužných prodejen",
    "Categories": [
      "Hesensko",
      "politická strana",
      "Německo",
      "Robot",
      "Obchod",
      "odbory",
      "Svobodná demokratická strana Německa (FDP)"
    ],
    "Comments": 79,
    "Images": 30,
    "Content": "Kluby politických stran CDU a SPD chtějí už v květnu předložit návrh zákona, díky kterému by mělo dojít k úpravě otevírací doby samoobslužných minimarketů bez personálu. Díky změně by tak již za pár měsíců mohly tyto prodejny fungovat i o nedělích, píše portál Hessenschau.\nProsincové rozhodnutí německého soudu negativně dopadlo na fungování regionálních obchodních řetězců společnosti Tegut, která má ve zkušebním provozu zhruba 40 plně automatizovaných prodejen. Soudce v rámci sporu dal za pravdu odborové organizaci Verdi, která v Německu sdružuje některé pracovníky v sektoru obchodu a služeb.\nOdboráři namítali, že plně automatizované obchody nemohou o nedělích fungovat a tvrdili, že případné otevření těchto prodejen by mohlo mít negativní dopady i pro pracovní sílu. Obávají se postupného zmírňování právních předpisů v neprospěch zaměstnanců, za který by mohly lobbovat ostatní a ještě dosud neautomatizované řetězce. Stanovisko hesenského soudu si pochvalují i zástupci církve.\nŘetězec s postojem odborů nesouhlasil a argumentoval tím, že nikoho nepoškozuje. I proto se celá věc dostala k soudu. Ten ale dal za pravdu odborům a odvolal se na 1 700 let starou křesťanskou zásadu nedělního odpočinku, jež je v rámci Německa součástí tamní ústavy.\nSoud došel k názoru, že neděle má na německém území širší význam než běžný volný den, to v praxi znamená, že zavřené musí zůstat i plně automatizované prodejny, a to přesto, že i doplňování zboží tam mají na starosti roboti. Výjimku z povinného volna mají pouze obchody na nádražích, letištích a u čerpacích stanic. Fungovat mohou i restaurace.\nU německých obyvatel vyvolal postoj soudu poměrně rozporuplné reakce. Značná část Němců rozhodnutí soudu kritizuje. „Nedělní otevírací doba automatizované prodejny byla perfektní pro pořízení věcí, které jsme během pracovního týdne zapomněli koupit,“ říká šestatřicetiletý zákazník Robert Grabik.\nV současné době má švýcarská společnost Tegut na německém území v provozu celkem 300 konvenčních prodejen s názvem Teo, z toho zhruba 40 z nich jsou plně automatizované. Celkem tři desítky těchto obchodů se nacházejí ve spolkové zemi Hesensko. Na ploše zhruba padesáti metrů čtverečních tam je běžně v prodeji asi 1 000 položek.\nNedělní prodej byl pro podnik dlouhodobě velmi důležitý, neboť v případě automatizovaných prodejen stál za zhruba třetinou celkového týdenního obratu. Firma navíc argumentuje tím, že podporovala zásobování venkovských oblastí, a navíc díky automatizaci zmírňuje dlouhodobý nedostatek pracovní síly.\n„Rozsudek je směšný. Jde jen o roboty,“ uvedl pro Financial Times Thomas Stäb, člen představenstva společnosti s tím, že automatizovaných prodejen by se zákaz rozhodně neměl týkat.\nS postojem obchodníků v Německu souzní většina politiků. Už během února proto předložili někteří politici z politické strany FDP návrh zákona, podle kterého mohou automatizované obchody nabízet základní zboží denní potřeby na ploše menší než 100 metrů čtverečních i o nedělích.\n„Skutečnost, že malé obchody bez personálu nemohou o nedělích otevírat, je pro všechny nepřijatelná,“ říká Stefan Naas, německý zákonodárce za FDP.\nVládní koalice však nyní pracuje na vlastním návrhu, který by měl být předložen k projednání už za pár týdnů. Do diskuse se mají přizvat zástupci všech stran, a to včetně firem, církve, odborů i měst, uzavírá německý deník.\n",
    "Date": "2024-04-15T17:00:00.0000000+02:00"
  },
  {
    "Url": "https://www.idnes.cz/brno/zpravy/poklop-vyduch-kanalizace-sklepeni-podzemi-brno-cedule.A250912_114219_brno-zpravy_mos1",
    "Title": "Výduch z brněnského podzemí si lidé pletli s kanálem, trhovci do něj lili zkažený mošt",
    "Categories": [
      "Zprávy z Brna-města a okolí",
      "Jihomoravský kraj",
      "Aleš Svoboda",
      "Zelný trh (Brno)"
    ],
    "Comments": 14,
    "Images": 30,
    "Content": "„Toto není kanál. Tady dýchá brněnské Podzemí,“ stojí na ceduli poblíž Nové radnice na Dominikánském náměstí.\nTam je tato cedule relativně krátkou dobu. Výduch vede do Mincmistrovského sklepa, do něhož se mohou podívat i turisté. Jenže zároveň je výduch v místech, kde bývají vánoční trhy a kde lze snadno zaměnit tento poklop s mříží od kanalizace.\n„Občas se děje, že tam lidé hážou nedopalky nebo něco vylejí, v podzemí to pak dělá neplechu a je tam nepořádek,“ líčí mluvčí Turistického informačního centra Hana Bánovská.\nPodle znalce brněnského podzemí Aleše Svobody je problém především se stánkaři, kteří si víko na náměstí spletou. Častěji se to děje na Zelném trhu, kudy vede hlavní návštěvnická trasa podzemního labyrintu a kde je velké tržiště nejen o Vánocích, ale každý den tu prodejci nabízejí ovoce a zeleninu.\n„Máme tam sice sifony, které část vody například z deště zadrží, ale když tam toho někdo vyleje hodně, tak už je to příliš a v podzemí to dělá zle,“ upozorňuje Svoboda. Podle Bánovské se tím jen dál zvyšuje vlhkost v podzemí, které už tak musí odvětrávat, aby nedegradovalo.\n„Jednou o vánočních trzích se nám stalo, že tam jeden z trhovců vylil zkažený mošt nebo něco podobného, proteklo to až dolů, kudy chodí lidé. Ještě měsíc to tam bylo cítit jako někde po mejdanu. Návštěvníci si mysleli, že tam dostanou nějakou ochutnávku,“ vypráví Svoboda veselou historku, co také museli řešit.\nMincmistrovský sklep pod Dominikánským náměstím v Brně.\nBánovská nicméně ubezpečuje, že nikomu nic v podzemí nehrozí, ostatně dosud nikdo nedostal „sprchu“ špinavé vody po hlavě. Spíš tak jde o preventivní opatření.\nPodle Svobody se snaží odlišnou barvou poklopu i cedulemi jasně upozornit, že se nejedná o kanalizaci. Informace podle něj dostávají i přímo trhovci, aby nic nikam na náměstí nevylévali, přesto se to čas od času stává.\n",
    "Date": "2025-09-12T13:23:00.0000000+02:00"
  },
  {
    "Url": "https://www.idnes.cz/zpravy/zahranicni/dali-atomicus-philippe-halsman-slavne-fotografie.A250901_231313_zahranicni_kurl",
    "Title": "Dalí levitoval, kočky létaly. Ztřeštěnou fotku trefili až na poosmadvacáté",
    "Categories": [
      "Slavné fotografie",
      "Salvador Dalí",
      "fotograf",
      "Philippe Halsman"
    ],
    "Comments": 9,
    "Images": 49,
    "Content": "Oba milovali výzvy.\nPortrétní fotograf Philippe Halsman v roce 1948 už šest let spolupracoval s proslulým americkým časopisem Life a jeho blízký přítel Salvador Dalí po událostech druhé světové války a nástupu atomového věku začal propadat nukleárnímu mysticismu.\n„Uvědomil jsem si, že atom není nedělitelná součást hmoty, ale skládá se z protonů, neutronů a elektronů, které rotují v suspenzi kolem jádra. Jelikož se všechno skládá z atomů, je v suspenzi všechno. Jako nejmodernější malíř naší doby musím malovat vše tak, jak to je – v suspenzi,“ vysvětloval Halsmanovi, když mu ukazoval svůj obraz Leda Atomica.\nOlejomalba zobrazující nahou ženu s bílou labutí, kde nad zlatavým pískem levituje dokonce i mořská vlna, Halsmana okouzlila. A inspirovala k vytvoření podobně laděné fotografie. Místo bájné spartské královny se však jejím středobodem měl stát samotný Dalí.\nSalvador Dalí - Olejomalba Leda Atomica (1949)\nRodákovi z katalánského města Figueres se nápad líbil. Pouhý portrét ve výskoku pro něj byl ale málo pompézní. Navrhl proto vzít kachnu, nacpat jí zadek dynamitem a odpálit ji, vzpomínal později fotograf v knize Halsman on the Creation of the Photographic Ideas (Halsman o vytváření fotografických nápadů) na jejich rozhovor nad sklenkami šampaňského a minerální vody Vichy v newyorském hotelu St. Regis.\n„Dalí, vždyť nás zatknou,“ snažil se mu portrétista bláznivý plán rozmluvit. Jeho přítel se jen plácl do čela a povzdechl si: „Vždycky zapomenu, že jsem v Americe.“ Brzy mu však bleskla hlavou další výstřednost.\nInspirován Edgertonovou fotografií tříštící se kapky mléka chtěl naplnit touto tekutinou kbelík a vhodit do něj kočku. Halsman preferoval čirou vodu, aby přes ni zvíře dobře prosvítalo, ale slavný umělec si s vidinou bílých cákanců trval na svém. Až když mu fotograf řekl, že děti v Evropě mají po válce mléka nedostatek a nebylo by správné jím plýtvat, souhlasil. Pod jednou podmínkou – kočku nemrští do vody, ale naopak vodu vychrstnou na zvíře.\nPo jeho slovech se Halsmanovi před očima začal pomalu rodit snímek s dokonalou kompozicí. Dalí s vytřeštěným výrazem a se štětci a paletou v rukách vyskočí, vedle něho se bude vznášet malířský stojan, po jeho druhém boku se vzduchem ponese židle. Chybět nesmí ani levitující olejomalba Leda Atomica, u níž vše začalo, a surrealistický výjev završí proud lesknoucí se vody, který zasáhne letící kočku.\nPřenést představu do reality však nebylo tak snadné.\nJako první museli sehnat kočky. „Každý obchod měl nějakou na lovení myší. Moje teta tedy obešla všechny majitele obchodů a řekla jim, že její bratr je fotograf a jestli by si mohla půjčit jejich kočku. Slíbila jim, že ji vrátí,“ vzpomínala loni pro BBC Halsmanova dcera Irene, která coby malá dívenka pomáhala při vzniku snímku. Jejím úkolem bylo chytat mokrá zvířata a ručníkem jim sušit srst.\nZpočátku sice vzduchem svištěla vždy jen jedna kočka, brzy však létaly najednou všechny tři, které tehdy měli k dispozici. Kromě Irene proto Halsman potřeboval i svou manželku Yvonne, jež držela ve výšce židli, a další čtyři asistenty. Leda Atomica, malá stolička pod obrazem a malířský stojan visely na průhledných lankách.\nAby se vše sešlo tak, jak bylo naplánováno, odpočítával portrétista nahlas. Na povel „tři“ házela trojice pomocníků kočky a čtvrtý vychrstnul vodu, na slovo „čtyři“ Dalí vyskočil a fotograf stiskl spoušť. Pak odešel do temné komory, vyvolal film, vrátil se do studia… a vysvětlil, proč musejí začít znovu.\nVoda zakryla Dalího tvář.\nSprška zasáhla umělce, nikoliv kočku.\nMalíř vyskočil moc pozdě.\nCelkem osmadvacetkrát scénu opakovali. Po šesti hodinách byli všichni úplně promočení, špinaví a vyčerpaní. „Jen kočky vypadaly stále jako nové,“ poznamenal fotograf v již citované knize. Za odměnu dostali mazlíčci portugalské sardinky a i Halsman byl spokojený. Měl svůj vysněný snímek.\nPosléze ještě vyretušoval lanka a jeho přítel domaloval na stojan obraz, do něhož ukryl i tvary nápadně připomínající roztažené končetiny letících koček. Původně byl totiž rám prázdný, jak prozrazuje stín na podlaze.\nFinální dílo s názvem Dalí Atomicus otiskl v srpnovém čísle časopis Life a napsal k němu, že se jedná o „pravděpodobně nejkomplikovanější fotografický výstřelek“ roku 1948. Snímek rychle získal na popularitě a obletěl celý svět.\nHalsman s Dalím společně stvořili desítky dalších neméně nápaditých fotografií. Poprvé se setkali v roce 1941, když umělec a jeho manželka Gala odcestovali kvůli druhé světové válce z Evropy do Spojených států. Spřátelili se a jejich následná spolupráce vydržela dlouhých 37 let.\n„Nebyli jako Georges Braque a Pablo Picasso, kteří se společně věnovali kubismu. Byli velmi odlišní. Philippe nikdy nechtěl vzít do ruky štětec a Dalí nikdy nechtěl vzít do ruky fotoaparát a fotografovat,“ popsala jejich vztah pro BBC Halsmanova dcera.\nDvojice se přesto – nebo spíše právě proto – navzájem doplňovala. „Když Philippe dostal nápad, Dalí byl vždy ochoten vyhovět mu a stát se protagonistou. A když Dalí měl požadavek typu ‚Udělej mě jako Monu Lisu‘, Philippe to zařídil. Byl velmi vynalézavý a kreativní,“ vyprávěla Irene Halsmanová podle agentury Magnum.\nNutno uznat, že jejich fantazie opravdu neznala konce. Ve vyobrazení pojmenovaném In Voluptas Mors poskládali sedm nahých modelek do tvaru lebky, celou sérii dokonce věnovali malířovu proslulému kníru pyšně se tyčícímu vzhůru. Špičky tenkých vousů proměnili v americký dolar, hodinové ručičky či improvizovaný štětec.\n„Oblíbenou fotografií mého otce nebyla ta s kočkami, kterou časopis Time zvolil jako jednu ze sta nejvlivnějších fotografií všech dob, ale ta s knírkem – říkáme jí ‚nakloněný portrét‘,“ dodala jeho dcera pro Magnum. Zmíněný snímek patří mezi vůbec nejznámější podobizny katalánského umělce.\nOstatně, slavných portrétů si připsal Halsman za svou kariéru nepočítaně. Jeho zvěčnění Alberta Einsteina kolovalo na poštovních známkách a později jej použil na obálce magazín Time, když fyzika vybral jako osobnost století. Pro Life vytvořil rekordních 101 titulních stran a originalitu ukazoval i tím, že řadu známých tváří fotografoval ve výskoku.\nTechniku pojmenoval Jumpology (od anglického slova jump, tedy skočit) a věřil, že odlepí-li člověk nohy od země, zmizí jeho maska a naopak vysvitne pravý charakter. Před jeho objektivem si zaskákali hollywoodská hvězda Marilyn Monroe, herečka a budoucí monacká kněžna Grace Kelly i Richard Nixon, tehdy ještě jako viceprezident.\nHalsmanova cesta na vrchol přitom nebyla jednoduchá. Narodil se 2. května 1906 v lotyšské Rize. Společně s rodiči a o čtyři roky mladší sestrou Lioubou trávili slunná léta cestováním po Evropě, díky čemuž malý Philippe navštívil většinu zdejších významných muzeí. Už tehdy ho v nich uchvacovaly především portréty.\nPozději sice studoval elektroinženýřství v Drážďanech, ale od patnácti, kdy na půdě našel starý fotoaparát, ho bavilo hlavně fotografování. Zachycoval tváře přátel i rodiny a přístroj si vozil také na výlety. Jedna z rodinných cest se však proměnila v tragédii.\nFotograf Philippe Halsman pózuje na snímku společně s manželkou Yvonne a dcerami Jane (vlevo) a Irene. (1950)\nV roce 1928 jeho otec na túře v tyrolských Alpách upadl a zemřel. Z jeho smrti místní úředníci bez sebemenšího důkazu obvinili tehdy dvaadvacetiletého Philippa, a to pravděpodobně kvůli jeho židovskému původu. Za údajnou otcovraždu dostal čtyři roky vězení, z nichž si odseděl dva, než se Lioubě podařilo dostat bratra ven. O případ se tehdy zajímali světoví intelektuálové jako Albert Einstein, Thomas Mann nebo Sigmund Freud.\nPo dlouhé léčbě tuberkulózy, kterou chytil v kriminále, se Halsman přestěhoval za matkou a sestrou do Paříže. Vrátil se k focení a postupně si v oboru vybudoval úspěšnou kariéru. A dařilo se mu i v osobním životě. V roce 1937 se oženil s o šest let mladší Yvonne, taktéž fotografkou, a dva roky po svatbě se jim narodila Irene.\nNacisté v čele s Adolfem Hitlerem ale sílili, v Evropě začala druhá světová válka a Liouba se rozhodla na konci května 1940 raději odjet se svými dětmi a matkou do Spojených států. Halsman s nimi poslal i svou ženu a malou Irene. Dva týdny nato Paříž padla.\nFotograf sice uprchl do Marseille, ale za Atlantský oceán, kde na něj čekala rodina, se mu dostat nedařilo. Až v listopadu získal díky Einsteinově pomoci nouzové vízum a mohl odplout do New Yorku. S sebou měl jen jeden kufr, fotoaparát a tucet snímků.\nV cizí zemi ho nikdo neznal, anglicky neuměl, peníze neměl.\nOcitl se opět na nule.\nNarodila se mu ale druhá dcera Jane. Seznámil se se Salvadorem Dalím. Slavná kosmetická firma Elizabeth Ardenové použila jeho fotku v kampani na rtěnku Victory Red. Vyšla mu první obálka časopisu Life.\nA on si začal znovu budoval svůj sen…\n",
    "Date": "2025-09-10T00:00:00.0000000+02:00"
  },
  {
    "Url": "https://www.idnes.cz/kultura/hudba/petr-fiala-rozhovor-mnaga-a-zdorp-kato.A250911_100047_hudba_jgo",
    "Title": "Krize se vlekla roky, popisuje Petr Fiala zásadní změnu v kapele Mňága a Žďorp",
    "Categories": [
      "Kultura",
      "hudební skupina",
      "Mňága a Žďorp",
      "Petr Fiala (hudebník)",
      "Jan Kalina",
      "studium"
    ],
    "Comments": 0,
    "Images": 30,
    "Content": "Název alba Hoříš? Hořím! evokuje titul jedné z vašich starších desek Chceš mě? Chci tě!. Je to náhoda?Není, právě proto jsme ho tak pojmenovali. S tím názvem přišel výtvarník Ladislav Krajča a z toho, co jsme měli vymyšlené, se nám líbil nejvíc. Váže se k textu písničky O čertovi, který láskou shořel.\nPřipojte se ještě dnes a získejte:\n",
    "Date": "2025-09-12T20:00:00.0000000+02:00"
  },
  {
    "Url": "https://www.idnes.cz/ekonomika/domaci/velikonoce-oteviraci-doba-svatky.A230331_090024_ekonomika_vebe",
    "Title": "Velikonoční otevírací doba: Tři dny bude otevřeno, jeden zavřeno",
    "Categories": [
      "Obchod",
      "Otevírací doba v obchodech v době svátků",
      "Velikonoce",
      "Velikonoční pondělí",
      "Metr čtvereční",
      "Velký pátek",
      "Billa",
      "Jan Hus"
    ],
    "Comments": 8,
    "Images": 25,
    "Content": "Otevírací doba obchodů na státní svátky je stanovena zákonem o prodejní době v maloobchodě a velkoobchodě, který začal platit od 1. října roku 2016. Tento zákon stanovuje, že obchody nad 200 metrů čtverečních musí zůstat během stanovených svátků zavřené.\nNa Velký pátek, letos to připadá na 7. dubna, budou obchody otevřené bez omezení. Zavřené obchody nad 200 metrů čtverečních budou na Velikonoční pondělí, což je letos 10. dubna 2023. Bez ohledu na velikost a umístění však musí mít zavřeno zastavárny, obchody s použitým zbožím nebo výkupny odpadů. \n„Všechny prodejny Billa budou našim zákazníkům dostupné na Velký pátek i o sobotě a neděli podle své běžné otevírací doby. Na Velikonoční pondělí budou naše prodejny zavřené, aby si i naši zaměstnanci mohli užít tento svátek se svými nejbližšími,“ informuje Dana Bratánková, manažerka korporátní komunikace a tisková mluvčí Billa ČR.\nZákaz prodeje se nevztahuje na obchody s prodejní plochou nepřesahující 200 metrů čtverečních. Menší prodejny mohou mít otevřeno, tedy prodejny na železničních či autobusových nádražích a letištích, a to bez ohledu na velikost prodejní plochy, čerpací stanice, lékárny, prodejny ve zdravotnických zařízeních či velkoobchod (například Makro).\nSvátky, kdy musí mít obchody s plochou nad 200 m² zavřeno:\n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\n28. října – Den vzniku samostatného československého státu\n25. prosince – 1. svátek vánoční\n26. prosince – 2. svátek vánoční\nSvátky, kdy obchody zůstávají otevřené:\nVelký pátek\n1. května – Svátek práce\n5. července – Den slovanských věrozvěstů Cyrila a Metoděje\n6. července – Den upálení mistra Jana Husa\n17. listopadu – Den boje za svobodu a demokracii\n24. prosince – Štědrý den (normálně otevřeno jen do 12 hodin, letos mohou mít obchody otevřeno i odpoledne)\n",
    "Date": "2023-03-31T15:01:00.0000000+02:00"
  },
  {
    "Url": "https://www.idnes.cz/kultura/film-televize/panstvi-downton-velke-finale-recenze.A250910_090729_filmvideo_spm",
    "Title": "RECENZE: Uctivé loučení. Ukončí opravdu ságu Panství Downton: Velké finále?",
    "Categories": [
      "Kultura",
      "Panství Downton",
      "finále",
      "Hugh Bonneville",
      "Michelle Dockery",
      "Elizabeth McGovernová",
      "Paul Giamatti"
    ],
    "Comments": 0,
    "Images": 30,
    "Content": "Fellowes už má jinou seriálovou hračku, rovněž historickou ságu Pozlacený věk, a jestliže v novince kin Panství Downton: Velké finále dovedl příslušníky i služebnictvo šlechtického rodu Granthamů ke generačnímu střídání stráží ve 30. letech, pak by se příště musel přiblížit k válečné éře – a to už by měli hrdinové jiné starosti než rozvod a podvod.\nPřipojte se ještě dnes a získejte:\n",
    "Date": "2025-09-12T08:00:00.0000000+02:00"
  },
  {
    "Url": "https://www.idnes.cz/kultura/film-televize/recenze-bud-chlap-tereza-ramba-jakub-prachar.A230321_105526_filmvideo_spm",
    "Title": "RECENZE: Počkejte si na medvěda, vzkazuje divákům Buď chlap!",
    "Categories": [
      "Kultura",
      "medvěd",
      "Tereza Ramba (Voříšková)",
      "Jakub Prachař",
      "Michal Samir",
      "Ondřej Sokol",
      "kino",
      "Survivor Česko Slovensko 2025"
    ],
    "Comments": 0,
    "Images": 30,
    "Content": "Prakticky jediný napínavý prvek romance křížené s reality show Survivor, totiž čekání na medvěda, je zjevný od prologu z hrdinova dětství. Tehdy mu otec na společných výpravách s fotoaparátem do lesů líčí, že už vyfotil všechna zvířata krom jediného: právě medvěda.\nPřipojte se ještě dnes a získejte:\n",
    "Date": "2023-03-22T14:00:00.0000000+01:00"
  },
  {
    "Url": "https://www.idnes.cz/magaziny/specialy/strategicky-marketing-agentury-chatgpt-umela-inteligence.A250730_154212_koktejl_vanky",
    "Title": "Umělá inteligence otevírá agenturám prostor pro větší kreativitu",
    "Categories": [
      "AI (Umělá inteligence)",
      "technologie",
      "strategie"
    ],
    "Comments": 0,
    "Images": 25,
    "Content": "Vítejte v budoucnosti! Pojďme si představit konkrétní trendy, výhody i omezení AI v marketingu. Proč je stále nezbytný lidský dohled a strategické myšlení?\nPrototyp ChatGPT 3.5 byl veřejně spuštěn společností OpenAI 30. listopadu 2022. Stal se fenoménem, který za pouhé dva měsíce dosáhl více než 100 milionů uživatelů. Je postaven na dřívějších modelech GPT, které OpenAI vyvíjí už od roku 2018.\nPřed několika lety jsme ji ještě neznali a dnes je umělá inteligence naším každodenním parťákem. Od chytrých telefonů, které „tuší“, co chcete napsat, až po sofistikované systémy, které optimalizují logistiku obrovských firem. S příchodem generativních AI nástrojů, jako je jazykový model ChatGPT, se však možnosti AI dramaticky rozšířily i do oblastí, které byly dříve doménou čistě lidské kreativity a myšlení – do světa textů, obrázků, a dokonce i strategií.\nČeská republika je v adopci AI překvapivě napřed! Podle Asociace public relations (APRA) už více než 75 % PR agentur u nás aktivně testuje AI nástroje typu ChatGPT, Midjourney nebo Canva. Testují, experimentují a zjišťují, co umělá inteligence dokáže. I když zatím plná implementace do všech procesů někdy pokulhává kvůli obavám z nepřesnosti, zabezpečení dat nebo dopadu na pracovní místa copywriterů, jedno je jasné: AI už není na okraji, ale stává se nedílnou součástí firemní praxe. A to nejen v marketingu.\nTakže, vezme nám AI práci? Krátká odpověď: Ne. Dlouhá odpověď: Ne, ale změní ji k nepoznání. Představte si AI, a zejména nástroje jako ChatGPT, ne jako konkurenta, ale jako superasistenta. Copywriter už nemusí trávit hodiny vymýšlením deseti variant nadpisu nebo rešerší základních informací o tématu. AI dokáže bleskově generovat nápady, sumarizovat dlouhé texty, přepisovat obsah pro různé platformy, nebo dokonce navrhovat strukturu celých článků. A psavec se s umělou inteligencí nemusí dělit o plat!\nAI slouží jako inspirativní nástroj. Chybí jí však lidský styl, odborný vhled a hlavně ta pověstná „šťáva“, která dělá texty čtivé a přesvědčivé. Bez zásahu zkušeného copywritera, který dodá osobitý tón, brand voice a faktickou správnost, zůstane AI jen chladným generátorem slov.\nLidé, kteří se AI naučí mistrně ovládat a využít ji jako výkonný nástroj, získají obrovskou konkurenční výhodu. Ti, kteří ji budou ignorovat, zůstanou pozadu.\nMožná si říkáte, že s takovou technologií už marketingové kampaně nemohou selhat. Opak je pravdou. I v době, kdy máme k dispozici nejmodernější AI nástroje, se firmy potýkají s neúspěchy.\nA důvod? Často neleží v nedostatku technologie, ale v základech. Jak zdůrazňuje Think Marketing Magazine, nejčastější chyby jsou alarmující: chybějící cíle, neshoda s cílovou skupinou, špatné načasování, podfinancování nebo slabá kreativita. Většina těchto problémů pramení z nedostatečné strategické práce.\nPoradenská společnost Good Brand Consultants k tomu dodává, že hlavním kamenem úrazu bývá často slabé brandové nastavení. Pokud nemáte jasně definované pozicování značky, vaše poselství je zaměnitelné a značka stěží rozpoznatelná, pak vás sebelepší AI nástroj nezachrání. Můžete generovat stovky textů a grafických prvků, ale pokud nevíte, komu je vlastně sdělujete, co přesně chcete sdělit a jaký pocit má vaše značka vyvolat, pak jsou to jen data bez duše.\nUmělé inteligenci chybí emoční inteligence, strategické uvažování, schopnost nastavovat cíle a skutečný lidský vhled. To jsou oblasti, kde člověk zůstává nenahraditelný.\nTady se dostáváme k jádru věci. Budoucnost marketingu leží v synergii. V propojení neuvěřitelné efektivity a analytické síly AI s lidskou kreativitou, strategickým myšlením a především empatií. Role marketingové agentury v tomto novém světě se proměňuje z pouhého dodavatele obsahu na strategického partnera. Jejím úkolem je stát se mostem mezi chladnými daty a jiskrou lidské geniality.\n„AI je nepostradatelný nástroj, který nám umožňuje pracovat efektivněji a s většími daty. Ale nikdy nenahradí lidského stratéga, který rozumí byznysu klienta, jeho cílové skupině a dokáže vybudovat silnou značku s emocemi,“ uvedl Jan Skovajsa, CEO marketingové agentury myTimi.\n„Využíváme umělou inteligenci pro automatizaci rutinních úkolů, prediktivní analýzu nebo optimalizaci kampaní. Ale klíčové strategické rozhodování, definování unikátního poselství značky a vytváření skutečně pohlcujícího obsahu, který rezonuje s lidmi, zůstává vždy v rukou našich expertů. Snažíme se kombinovat to nejlepší z obou světů – preciznost dat a lidskou kreativitu – abychom pro naše klienty dosáhli maximálních výsledků a aby jejich marketingové kampaně nikdy neselhaly kvůli nedostatku strategie nebo špatnému načasování,“ vysvětlil Jan Skovajsa.\nDnešní moderní marketingové agentury efektivně implementují AI pro lead generation, optimalizaci rozpočtů a hodnocení SEO výkonu. Díky lidskému dohledu nad riziky, jako jsou porušení autorských práv, ztráta hlasu značky nebo faktické chyby, mohou klienti myTimi spát klidně. Strategický marketing v roce 2025 znamená především chytrou kombinaci technologií a bystré lidské mysli. A to je to, co dělá kampaně úspěšnými.\n",
    "Date": "2025-08-30T04:00:00.0000000+02:00"
  },
  {
    "Url": "https://www.idnes.cz/zpravy/zahranicni/charlie-kirk-vrah-dopadeni-trump.A250912_141418_zahranicni_bro",
    "Title": "V USA dopadli Kirkova vraha. Trump pro něj chce trest smrti",
    "Categories": [
      "Donald Trump",
      "Trest smrti",
      "Spojené státy americké",
      "vrah",
      "Spencer Cox",
      "Utah",
      "Charlie Kirk"
    ],
    "Comments": 826,
    "Images": 31,
    "Content": "„Myslím, že ho máme,“ řekl Trump v rozhovoru se stanicí Fox News. Řekl, že si pro něj přeje trest smrti. Dodal, že Utah to umožňuje. Guvernér Cox naznačil, že bude o trest smrti usilovat. \nServer New York Post s odkazem na úřady napsal, že podezřelým je právě 22letý muž z Utahu jménem Tyler Robinson.\nGuvernér uvedl, že člen rodiny upozornil policii prostřednictvím svého známého. Dotyčný vyšetřovatelům řekl, že „Robinson se v posledních letech stal více politicky angažovaným“. Na jedné rodinné večeři diskutoval s dalším rodinným příslušníkem o tom, že Kirk přijede na univerzitu do Utahu. „Mluvili o tom, proč ho nemají rádi,“ prohlásil Cox.\nPodle guvernéra policisté našli pušku i náboje, na kterých byly vyryty nápisy jako „Hej, fašisto! Chytej!“, slova antifašistické písně Bella Ciao či „pokud to čteš, jsi gay, lmao“.\nJedenatřicetiletého konzervativního politického aktivistu a stoupence prezidenta Trumpa Kirka útočník zastřelil jedinou ranou do krku při středeční debatě v areálu Utah Valley University ve městě Orem.\nPodezřelý je ve vazbě. „Mají někoho, o kom si myslí, že to udělal,“ řekl Trump. „Někdo, kdo mu byl velmi blízký, řekl: ‚Hm, to je on,‘“ dodal.\nPodle Trumpa byl dotyčným informátorem nejmenovaný duchovní, jenž má kontakty na americkou policii a spojil se svým známým, velitelem policie. Na dopadení podezřelého se také podílel jeho otec, prohlásil prezident.\nNa otázku, zda šlo o izolovanou událost, Trump odpověděl, že se „tak zdá“. Podle něj nejsou zatím známky, že by podezřelý byl součástí širší sítě. \nTrump poznamenal, že Kirk byl skvělý muž a byl pro něj „jako syn“. Už ve čtvrtek potvrdil, že se zúčastní Kirkova pohřbu.\nStřelec z místa činu rychle zmizel a úřady po něm začaly usilovně pátrat. FBI nabídla odměnu 100 000 dolarů (2,1 milionu Kč) za informace, které povedou k jeho identifikaci. Cox informoval, že úřady obdržely od veřejnost zhruba 7 000 oznámení.\nFBI též zveřejnila fotografie muže, kterého ve spojitosti s vraždou hledala. Zveřejnila i záběry muže seskakujícího ze střechy budovy kampusu, kde k činu došlo.\n",
    "Date": "2025-09-12T14:17:00.0000000+02:00"
  },
  {
    "Url": "https://www.idnes.cz/kultura/film-televize/recenze-jedeme-na-teambuilding-prachar-kotek-polivkova.A231227_095308_filmvideo_spm",
    "Title": "RECENZE: Bůh s tváří Michala Davida. Bohužel zas Jedeme na teambuilding",
    "Categories": [
      "Kultura",
      "teambuilding",
      "Michal David",
      "film",
      "Anna Polívková",
      "Jakub Prachař",
      "Vojta Kotek"
    ],
    "Comments": 37,
    "Images": 30,
    "Content": "Svůj režijní debut Známí neznámí postavila Zuzana Marianková na italské licenci známé i v německé verzi, v novince Jedeme na teambuilding sáhla pro změnu po rumunské předloze. Výsledek odpovídá silvestrovské zábavě pro jednorázové použití v nejvyšší nouzi.\nPřipojte se ještě dnes a získejte:\n",
    "Date": "2023-12-28T00:00:00.0000000+01:00"
  },
  {
    "Url": "https://www.idnes.cz/zpravy/domaci/zradci-zamek-kastelan-zdenek-sinagl-krivoklat-reality-show.A250310_171008_domaci_krd",
    "Title": "Třísměnný provoz, noční zápřah, zakrývání podlah. Kastelán Křivoklátu o natáčení Zrádců",
    "Categories": [
      "Kultura",
      "Prima (televizní stanice)",
      "Reality show",
      "Vojta Kotek",
      "Zrádci (hra)",
      "Křivoklát",
      "purkrabí"
    ],
    "Comments": 0,
    "Images": 30,
    "Content": "Co je pro kastelána náročnější, starat se o návštěvníky, nebo o filmaře?Na návštěvníky jsme samozřejmě zvyklí víc. To je takový náš denní chleba. Takže zajišťovat obvyklý provoz není tak pracná činnost, jako když tu probíhá natáčení. To je časově náročné, zejména takové, které nás teď čeká.\nPřipojte se ještě dnes a získejte:\n",
    "Date": "2025-03-13T20:00:00.0000000+01:00"
  },
  {
    "Url": "https://www.idnes.cz/zpravy/revue/spolecnost/petr-kolar-hudba-koncert-muzikal-broadway-petr-muk-album.A250819_153145_lidicky_vals",
    "Title": "V Praze jsem začínal bez bydlení, všechno jen v batohu. Blázinec, vzpomíná Petr Kolář",
    "Categories": [
      "Arakain",
      "Divadlo Broadway",
      "Kultura",
      "muzikál",
      "Petr Muk",
      "Precedens",
      "Týdeník Chvilka pro tebe ",
      "koncert"
    ],
    "Comments": 0,
    "Images": 30,
    "Content": "Sešli jsme se v Divadle Broadway, kde během téměř dvaceti let ztvárnil řadu muzikálových rolí. „Začalo to Třemi mušketýry, jenže pak všechno zásadně narušila korona a já se poté pokorně vyvázal ze všech divadel. Rozhodl jsem se jít cestou vlastních koncertů,“ vypráví Petr Kolář. Na scénu Divadla Broadway se ale vrátí a odehraje tady jednadvacátého října velký koncert. „Je to taková rekapitulace mého sólového hraní,“ říká zpěvák.\nJak vzpomínáte na svou muzikálovou éru?Měl jsem to období moc rád, protože jsem do divadla nechodil jako do práce, ale za lidmi, za partou, za atmosférou. To, že jsem si zahrál na jevišti, bylo samozřejmě příjemné, ale mě bavilo hlavně to okolo.\nPřipojte se ještě dnes a získejte:\n",
    "Date": "2025-08-26T13:00:00.0000000+02:00"
  },
  {
    "Url": "https://www.idnes.cz/kultura/film-televize/zradci-reality-show-vojta-kotek-televize-prima-detektivni-hra.A241113_124801_filmvideo_kiz",
    "Title": "GLOSA: Česko má konečně skvělou reality show. Vojtu Kotka pozlaťte",
    "Categories": [
      "Reality show",
      "Vojta Kotek",
      "Česká republika",
      "Prima (televizní stanice)",
      "Markus Krug",
      "televizní show",
      "Nicole Šáchová",
      "Zrádci (hra)"
    ],
    "Comments": 106,
    "Images": 30,
    "Content": "Řeč je o detektivní reality hře Zrádci, kterou od začátku podzimu uvádí televize Prima a která splňuje snad všechna kritéria poctivě odvedené, chytré, poutavé a možná i poučné televizní zábavy. Jen ta čísla sledovanosti bohužel kvalitu show v režii Markuse Kruga úplně nereflektují.\nMožná to ale není zas tak velký problém. Sledovanost sice opravdu od premiérových (a ne moc oslnivých) 600 tisíc diváků klesla na čtvrt milionu, na začátku listopadu však Prima oznámila, že vyhlašuje casting na druhou sérii. A tak se dá tušit, že ačkoliv v klasickém vysílání Zrádci příliš nezafungovali, Primě na její streamovací platformu mohli přinést nové předplatitele. A to se počítá.\nA co že ti Zrádci vlastně jsou? Detektivní televizní hra, která vychází z principů známého Městečka Palerma. Skupina věrných hráčů se v průběhu dvanácti epizod snaží mezi sebou odhalit a ze svých řad vyloučit takzvané zrádce. Hráče, jejichž úkolem je každou noc (téměř) zavraždit jednoho z věrných. Celá show se odehrává na Křivoklátu a v jeho okolí, kde hráči společně tráví čas a plní úkoly.\nA proč jsou tedy Zrádci povedení? Jako první musí padnout jméno Markuse Kruga, strůjce úspěchu projektu One Man Show Kamila Bartošky alias Kazmy nebo taky režiséra ceněného reklamního filmu pro společnost Red Bull s jejich týmem Formule 1.\nOno by to mohlo působit jednoduše: vezmete si prověřenou zahraniční licenci a jen ji převedete do českého prostředí. Tak to ale úplně nefunguje. Individuální úspěch každé nové mutace totiž stojí kromě klasických výrobních složek na čtyřech základních pilířích: dobrém castingu, vhodně zvoleném prostředí, dynamickém scénáři a zajímavém moderátorovi. A to se tady všechno sešlo. Navzdory asi ne úplně nejvyššími rozpočtu. Show navíc průběžně doplňuje ještě obsah na YouTube, ve kterém se fanoušci mohou dozvědět víc ze zákulisí.\nVojta Kotek v pořadu Zrádci (2024)\nHned po Krugovi je potřeba poslat velkou poklonu i Vojtu Kotkovi, který v roli hradního pána pořadem provází diváky i hráče. Činí tak s takovou noblesou, pohotovým humorem a lehkostí, že být scenáristou, okamžitě bych pro něj utíkala napsat nějakou poctivou poirotovskou postavu. A připustíme-li, že i role v reality show je klasická role, podává ve Zrádcích Vojta Kotek svůj asi nejlepší herecký výkon.\nZaznít musí také jméno jedné ze soutěžících, zrádkyně Nicole Šáchové. Asi jako jediná ze zúčastněných totiž opravdu pochopila, do jaké show vstupuje a že je v ní dovoleno (téměř) vše. Chytře využívá stereotypů, principů manipulace, správného načasování i strategického myšlení. Poslední epizody ale ukazují, že i na ni se asi kdesi vaří voda. A začíná hodně bublat.\nJe to však nejen chování Šáchové, které je zajímavé sledovat. Jestli je totiž Prostřeno nebo Výměna manželek skvělá sociologická sonda, Zrádci fungují jako excelentní studijní materiál pro fandy psychologie. Odolnost, davová psychóza, krizové jednání, stádní logika, řeč těla… To všechno a mnohem víc tam lze najít. Takže nic proti všem Love Islandům a Ružám pre nevestu, ale tohle je reality show, která si opravdu zaslouží pozornost.\n",
    "Date": "2024-11-16T09:00:00.0000000+01:00"
  },
  {
    "Url": "https://www.idnes.cz/kultura/divadlo/imaginarium-divadlo-bratri-formanu-kniha.A250904_155030_divadlo_ts",
    "Title": "Bratři Formanové najdou krásu v opršelých prknech i rozviklaných bedýnkách",
    "Categories": [
      "Kultura",
      "Petr Forman",
      "Matěj Forman",
      "výstava",
      "kniha",
      "divadlo",
      "krása"
    ],
    "Comments": 0,
    "Images": 30,
    "Content": "Hravost, radost, fantazie a pel poctivé řemeslné výroby, skutečné hmatatelné práce. To vše nabízí výstava Imaginárium, s kterou už nějaký ten rok objíždí Divadlo bratří Formanů Evropu i naši zemi. Nově si tento nezvyklý a originální projekt lze připomenout i v čase, kdy je oblíbená výstava třeba na druhém konci republiky. V nakladatelství Kavka totiž vychází kniha „Imaginárium Divadla bratří Formanů a jejich přátel“, která tento mimořádný interaktivní výstavní počin spojující divadlo, výtvarné umění a řemeslnou tvorbu mapuje.\nPřipojte se ještě dnes a získejte:\n",
    "Date": "2025-09-06T14:00:00.0000000+02:00"
  },
  {
    "Url": "https://www.idnes.cz/kultura/hudba/vilem-cok-prazsky-vyber-hudba-rock-emigrace-komunismus.A250902_195748_hudba_vals",
    "Title": "Na StB jsem sežral papír, abych nepráskal. Pak jsem myl špalky od krve, vypráví Čok",
    "Categories": [
      "Komunismus",
      "Kultura",
      "Magazín DNES",
      "Pražský výběr",
      "Vilém Čok",
      "hudební skupina",
      "koncert",
      "Michael Kocáb"
    ],
    "Comments": 17,
    "Images": 30,
    "Content": "Nebydlel jste náhodou koncem osmdesátých let na pražském sídlišti Jižní Město, v Tererově ulici 8?Náhodou bydlel. Odkud to víte?\nZ inzerátu v časopise Melodie, přes který jste na podzim 1987 prodával baskytaru. Byl jste už dost populární, tak mě napadlo: nebál jste se, že se k vám budou dobývat i neohlášení fanoušci?To se stávalo i bez inzerátů. Jednou dole před panelákem čekala slečna zlitá jak carský důstojník – s kočárkem a miminkem. Prý mě miluje a nemůže beze mě žít. Nenechala si to vymluvit a vracela se tak vytrvale, až to musela vyřešit záchytka. Jindy zavolali policajti: „Dobrý den, tady místní služebna, jste pan Čok? Právě jsme zadrželi pána, který tvrdí, že je váš velký fanoušek, a přišlo nám divné, že si vezl kočárek bez dítěte – nepostrádáte ho?“ Vyjdu na chodbu a kočárek byl vážně pryč. Tak mi ho za dvě hodiny přivezli a vrátili.\nPřipojte se ještě dnes a získejte:\n",
    "Date": "2025-09-09T20:00:00.0000000+02:00"
  },
  {
    "Url": "https://www.idnes.cz/auto/zpravodajstvi/prevod-auta-navod-varianty-krok-za-krokem-nakup-na-splatky-nakup-z-bazaru.A190429_103301_automoto_taj",
    "Title": "Návod pro motoristy kupující auto: převod auta krok za krokem",
    "Categories": [
      "automobil",
      "bazar",
      "Plná moc",
      "Povinné ručení",
      "Kupní smlouva",
      "Podpis",
      "Exekuce",
      "státní poznávací značka (SPZ"
    ],
    "Comments": 16,
    "Images": 24,
    "Content": "Dojít do bazaru, odpovědět na inzerát a následně podepsat smlouvu o prodeji auta se zdá snadné. Když si ale pro nový vůz jedete, zjistíte, že vlastně máte pochybnosti: je třeba mít povinné ručení, když jste auto právě koupili? A jak je to s papíry od auta? Dostanete je hned k vozu? A jestli ne, můžete nějakou dobu jezdit jen s čerstvě podepsanou kupní smlouvou?\nÚplně ideální je kupovat auto ve všední den dopoledne, aby kupující i prodávající mohli zajít na úřad. Tam společně podají žádost, ukážou kupní smlouvu, úředník ověří jejich totožnost, klik, bum razítko, majitelé jsou přepsáni a kupec může odjet autem s technickým průkazem v kapse. Jenže takových ideálních situací je málo. Spousta smluv se tak podepisuje o víkendu či po úředních hodinách všedních dní...\nPříjemné je, že dnes už prodávající a kupující nemusí jít na úřad oba. Stačí, když jeden druhého vybaví plnou mocí. Ale přesto – k dosavadním otazníkům se přidávají další. Co když nový majitel cestou domů nabourá? Auto ještě nebude převedeno a možná ani nově pojištěno... Co když auto kupuje někdo, kdo ho ani na sebe převést nehodlá? Je třeba v exekuci a nechce mít oficiálně žádný majetek. Co když prodávající, maje peníze v kapse, na úřad prostě nedojde. Budu pak jezdit vozem bez dokladů? Všechny tyto situace mají svoje řešení. Předpokládejme, že k podpisu smlouvy, převodu peněz a předání klíčků již došlo. Jak zvládnout to ostatní?\n",
    "Date": "2019-05-08T00:00:00.0000000+02:00"
  },
  {
    "Url": "https://www.idnes.cz/kultura/film-televize/recenze-na-film-australie.A081221_233206_filmvideo_jaz",
    "Title": "RECENZE: Filmová Austrálie na plátnech rozprostírá ryzí vánoční romantiku",
    "Categories": [
      "Austrálie",
      "Hugh Jackman",
      "Humor",
      "Jih proti severu",
      "Moulin Rouge",
      "Nicole Kidmanová",
      "Poradna: Proměna",
      "Poradna: Závody"
    ],
    "Comments": 0,
    "Images": 30,
    "Content": "Velké sólo tu hrají Luhrmannovi slavní krajané Hugh Jackman a Nicole Kidmanová, ale také krajina, s níž se režisér doslova laská, šamanské pověsti a rituály i válečný děs japonského náletu.\nV neposlední řadě si ve filmu Australané řeší vlastní trauma vztahu k domorodcům, nicméně v popředí zůstává láska – a je to po dlouhé době pořádná poctivá romantika ve filmařsky velkorysém balení, jaká se k vánoční době dokonale hodí. Jen překvapí, že na rozdíl od režisérova předchozího filmu, výstředně, hravě a novátorsky stylizovaného muzikálu Moulin Rouge, nabízí Austrálie romantiku nečekaně tradiční.\nTRAILER K FILMU AUSTRÁLIE\nPrvní polovina filmu je opravdu paráda: v podstatě dobrodružná komedie s vypjatými okamžiky, jejíž epickou vznosnost elegantně shazuje dětský vypravěč. Malý pronásledovaný míšenec s koněm v divočině vytváří nádherné obrazy, ve vodě při boji o život dojímá a při glosování vztahu hlavní dvojice baví usměvavým odstupem.\nAustrálie, 165 minut.\nrežie Baz Luhrmann \nhrají Hugh Jackman, Nicole Kidmanová, David Wenham, Bryan Brown\nKinobox: 72\u00A0%\nIMDb: 6.6\nTrvá, než se vysvětlí souboj dvou dobytkářských firem, ale za odměnou pak přichází kovbojská road movie s humorem, poezií i tragickými zlomy. Kidmanová s Jackmanem vyzařují uštěpačný kontrast i vzájemně nakažlivou přitažlivost; střih a důvtipná hudba přenášejí ve vteřině ze světla zábavy do stínu smrti a zpět. Díky chlapci se hladce přijímá domorodá mystika a díky svérázně „zpívající“ Kidmanové zase citlivě zabudovaný motiv písně z Čaroděje ze země Oz.\nPro fanoušky Luhrmanna – novátorského provokatéra – jde Austrálie divákům vstříc příliš ochotně a starosvětsky, ale přesně drží žánr malebně čisté romance nabité prostorem, jenž po dlouhé době odevzdává za premiérové vstupné odpovídající podívanou.\nNouzová sestava Sedmi statečných zažívá noci pod hvězdami i v plamenech, kdy chlapec stojící na kraji útesu sám proti splašenému stádu zosobňuje divukrásnou scénu s vrcholnou akcí i pohádkovým kouzlem. A když si zákon love story vyžádá polibek přes celé široké plátno, malý vypravěč hned situaci shodí.\nPoušť, písečná bouře, zběsilé závody dvou stád v ulicích města, to jsou efektní opory šťavnaté první části; vyvrcholí dokonalým plesovým výjevem jako z Jihu proti Severu, jehož jemná nadsázka v duchu retrostylu hercům padne jako ulitá. A proměnou suché země po životadárném dešti mohla Austrálie klidně se ctí skončit.\nZprvu jednolitá filmařská radost se tak ocitá na houpačce; zajímavé okamžiky uprostřed chaosu a zkázy – užuž se chce zvednout hodnocení na osmdesát procent, ale vzápětí se nadvakrát vyřizují účty se zlosynem v americky přepjatém finále a člověk se vrací zpět k sedmdesátce.\nPřesto platí, že Austrálie je výtečně natočená – jen ne „luhrmannovsky“. Vypráví jako velký národní román: spíše epicky než magicky.\n",
    "Date": "2008-12-22T00:01:00.0000000+01:00"
  },
  {
    "Url": "https://www.idnes.cz/sport/tenis/us-open-grandslam-semifinale-djokovic-alcaraz-sinner-auger-aliassime.A250905_175248_tenis_jrv",
    "Title": "Alcaraz na US Open jasně přehrál Djokoviče, ve finále znovu vyzve Sinnera",
    "Categories": [
      "Félix Auger-Aliassime",
      "Novak Djokovič",
      "Carlos Alcaraz",
      "US Open"
    ],
    "Comments": 40,
    "Images": 31,
    "Content": "Djokovič i na čtvrtém grandslamu letošní sezony postoupil do semifinále, v něm ale stejně jako v předchozích případech prohrál. Od roku 2010 je to teprve podruhé, co se srbský veterán za celou sezonu vůbec nedostal do finále některého z turnajů velké čtyřky.\nReportáž ze zápasu\nPostaral se o to suverénní Alcaraz, jenž na nic nečekal a hned v prvním gamu dostal zkušeného soupeře do úzkých.\nPrvní brejkbol ještě nevyužil, napodruhé už ale úspěšný byl a Djokovičovi rychle odskočil. Jak se později ukázalo, povedený start byl i rozhodující pasáží prvního setu – Španěl totiž pokračoval soustředěným výkonem při vlastním podání a nepouštěl soupeře do šancí.\nDjokovič tak nenašel způsob, jak ztrátu smazat, a první set ztratil 4:6.\nVe druhém dějství byl čtyřnásobný šampion US Open nejblíže k tomu, aby Alcaraze zatlačil a měl nad ním navrch. Na rozdíl od začátku zápasu totiž tentokrát lépe zvládl úvod, poprvé prolomil podání energického Španěla a dostal se do vedení 3:0.\nReakce Alcaraze ale nemohla být lepší. Ve čtvrtém gamu už vlastní servis bez potíží uhájil, následně Srbovi brejk oplatil a nakonec rychle srovnal na 3:3. Po divočejší pasáži se hra trochu zklidnila, aniž by utrpěla její vysoká úroveň. Skóre tak dospělo až do tiebreaku, v němž byl Španěl úspěšnější.\nZtracený náskok ve druhém setu a nepovedený tiebreak se na Djokovičovi podepsaly možná až překvapivě silně. Protřelý Srb ve třetím setu zcela postrádal svou typickou houževnatost i silné emoce. Bylo zjevné, že na soupeře fyzicky nestačí.\nA tak závěr zápasu ovládl druhý hráč světa. Zatímco o první i druhý set bojovali hvězdní sokové okolo hodiny, v tom třetím bylo hotovo po třiatřiceti minutách. Alcaraz hru zcela kontroloval a dvěma brejky dlouholetého šampiona definitivně dorazil.\nDjokovič věděl, že narazil na svůj letošní newyorský strop, a působil smířeně. Po jedné z výměn při doběhu zalaškoval s fotografy, před kterými brzdil, a když Alcaraz zvítězil, s úsměvem se opřel o síť, aby mu pogratuloval.\nDruhou semifinálovou dvojici tvořili loňský šampion a překvapivý vyzyvatel. Ital Sinner už letos ovládl Australian Open i Wimbledon, na Roland Garros padl až ve finále s Alcarazem a také nyní na US Open si zahraje o trofej.\nKanaďan Auger-Aliassime hrál v New Yorku svůj nejlepší grandslam od US Open 2021, kdy se probil stejně jako letos do semifinále. V minulých kolech vyřadil De Minaura (světová osmička), Rubljova (patnáctka) či Zvereva (trojka), dalšího favorita už ale nepřekvapil.\nKanaďan Félix Auger-Aliassime a Ital Jannik Sinner společně pózují před začátkem semifinále US Open.\nA tak se vůbec poprvé v open éře dva stejní hráči potkají ve třech grandslamových bitvách o trofej v jedné sezoně. Před nedělním vyvrcholením turnaje vede Alcaraz vzájemnou bilanci se Sinnerem 9:5, navíc vyhrál poslední tři duely na tvrdém povrchu. Ve hře bude i pozice světové jedničky.\n„Úžasná sezona. Grandslamy jsou pro nás nejdůležitější turnaje a já jsem znovu v dalším finále. Lepší už to být nemůže,“ řekl Sinner. V jedné sezoně se dostal do všech čtyř bojů o titul na grandslamech jako čtvrtý v open éře počítané od roku 1968 po Djokovičovi, Rogeru Federerovi a Rodu Laverovi.\n„Naše rivalita s Carlosem začala právě tady a od té doby jsme se posunuli dál. Letos jsme toho odehráli dost, takže se známe opravdu dobře,“ dodal Sinner. Nedělní finále začne ve 20:00 SELČ.\nÚvod pátečního programu na kurtu Arthura Ashe obstaralo finále ženské čtyřhry, v němž Kateřina Siniaková s Taylor Townsendovou prohrály s Gabrielou Dabrowskou a Erin Routliffeovou dvakrát 4:6.\n(tvrdý povrch, dotace 90 milionů dolarů)\nMuži:Dvouhra - semifinále:Alcaraz (2-Šp.) - Djokovič (7-Srb.) 6:4, 7:6 (7:4), 6:2\nŽeny:Čtyřhra - finále:Dabrowská, Routliffeová (3-Kan./N. Zél.) - Townsendová, Siniaková (1-USA/ČR) 6:4, 6:4\nJuniorky:Čtyřhra - semifinále:A. Kovačková, J. Kovačková (3-ČR) - Bennemannová, Zhenikhovová (Něm.) 6:2, 6:3\n",
    "Date": "2025-09-05T21:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/ladislav-potmesil-herec-divadlo-byl-jednou-jeden-polda.A250903_121354_lidicky_bury",
    "Title": "Prožil milostný skandál i těžké nemoci. Na jevišti však Ladislav Potměšil vždy zazářil",
    "Categories": [
      "Byl jednou jeden polda",
      "DAMU",
      "Jaroslava Brousková",
      "Kultura",
      "Nejkrásnější hádanka",
      "Týdeník Televize",
      "Ladislav Potměšil",
      "divadlo"
    ],
    "Comments": 0,
    "Images": 30,
    "Content": "Blíží se konec druhé světové války. Centrum Prahy. Všichni toužebně vyhlížejí mír. Přesto musejí zůstat ostražití. Stále totiž hrozí smrtelné nebezpečí. Na město třeba pořád dopadají bomby. Při jednom náletu lidé utíkají do krytu. Mezi nimi je i mladá žena. Bezpečí už má na dosah, ale muži, který se snaží zmatek alespoň trochu organizovat, na poslední chvíli padne zrak na její rýsující se bříško. Vrtí hlavou, ukazuje rukou a nastávající maminku posílá na jiné, bezpečnější místo. Žena ho naštěstí poslechne.\nNetuší, že sobě i svému nenarozenému synovi právě zachránila život. První kryt totiž dostal přímý zásah a všichni v něm zahynuli. „Málem jsem se nenarodil,“ říkal Ladislav Potměšil, který přišel na svět 2. září 1945 a vždycky se hrdě hlásil mezi Žižkováky. \nPřipojte se ještě dnes a získejte:\n",
    "Date": "2025-09-06T16:00:00.0000000+02:00"
  },
  {
    "Url": "https://www.idnes.cz/auto/zpravodajstvi/ferdinand-porsche-vw-volkswagen-brouk.A250901_070802_automoto_fdv",
    "Title": "Geniální Ferdinand Porsche se narodil před 150 lety, byl to Čechoslovák",
    "Categories": [
      "Ferdinand Porsche",
      "Porsche",
      "automobilový průmysl",
      "výroba",
      "válka",
      "sportovní auto",
      "Německo"
    ],
    "Comments": 14,
    "Images": 34,
    "Content": "Ferdinand Porsche se narodil 3. září 1875 ve Vratislavicích nad Nisou na Liberecku a po vzniku samostatného Československa měl do roku 1935 československé občanství. Většinu života však strávil ve Vídni nebo v Německu.\nPráce pro Hitlera jej po válce přivedla do vězení, a tak poválečný rozmach firmy a veleúspěšný přechod na výrobu sportovních vozů je dílem jeho syna Ferryho.\nDo metropole habsburské monarchie odešel poté, co dokončil libereckou průmyslovku, a působil zde takřka 30 let. Poprvé se proslavil v roce 1900 na světové výstavě v Paříži, kde představil elektromobil Porsche-Lohner s revolučním řešením pohonu: každé kolo mělo v náboji vlastní elektromotor. V roce 1906 nastoupil jako technický ředitel do společnosti Austro-Daimler. Tam konstruoval letecké motory i automobily.\nPo rozpadu Rakouska-Uherska působil hlavně v Německu. Pět let byl ve vedení společnosti Daimler Benz, kde zkonstruoval například závodní Mercedes SSK. V roce 1929 se nakrátko vrátil do Rakouska vést technické oddělení firmy Steyer. Na začátku 30. let pak ve Stuttgartu založil vlastní konstrukční kancelář, kde vznikly první návrhy na lidový vůz, základ pozdějšího Brouka.\nMyšlenka automobilu pro široké masy zapadla do plánů nastupujícího nacistického režimu. Po lidovém rozhlasovém přijímači - Volksempfängeru - měl přijít automobil téměř pro každého - Volkswagen. Smlouva mezi kanceláří Porsche a Říšským svazem automobilového průmyslu na jeho výrobu byla uzavřena v červnu 1934, v roce 1938 se začala rodit továrna.\nPřišla ale válka a místo kulatého Brouka vyráběla automobilka hranaté vojenské vozy KdF Kübelwagen. Konstruktér se věnoval i vývoji obrněné techniky, jednomu stíhači tanků se na jeho počest říkalo Ferdinand. Pro Porscheho, který se v roce 1937 stal členem nacistické NSDAP, nebyla vojenská výroba nic nového, věnoval se jí už na počátku století; až do roku 1918 ve firmě Austro-Daimler pracoval i pro rakousko-uherskou armádu.\nV nacistickém Německu však stál v čele firmy Volkswagenwerk, která ale za války přešla na vojenskou výrobu a kde nedobrovolně pracovalo na 20 000 lidí nuceně nasazených z východní Evropy, sovětských válečných zajatců i Židů.\nPo válce byl Porsche, který mimo jiné podporoval anšlus Rakouska, odsouzen za spolupráci s nacisty do vězení, o rodinný podnik se staral syn Ferry. Ten v Rakousku připravoval výrobu sportovních vozů. První Porsche neslo označení 356 a používalo řadu dílů z Brouka. Ferdinand Porsche se před svou smrtí ještě dočkal prvních sériových aut i přesunu firmy do Stuttgartu. Sportovních úspěchů a světové proslulosti firmy se už ale nedožil, zemřel 30. ledna 1951. Tehdejší vzestup firmy byl již hlavně dílem jeho syna.\nV současnosti je firma Porsche, která produkuje luxusní vozy a jako konstrukční kancelář vyvíjí produkty i pro další firmy, stále ovládaná příslušníky zakladatelského rodu - rodin Porscheových a Piëchových. Porsche je také největším akcionářem Volkswagenu, který je největší evropskou automobilkou.\n",
    "Date": "2025-09-03T00:00:00.0000000+02:00"
  },
  {
    "Url": "https://www.idnes.cz/kultura/film-televize/petr-uhlik-herec-intersexual-zdena-koubkova-prvni-republika-sport-rekordwoman.A250911_131132_filmvideo_svm",
    "Title": "Po Hojerovi další těžká role. Petr Uhlík si zahraje kontroverzní atletku Koubkovou",
    "Categories": [
      "Zdena Koubková",
      "Petr Uhlík",
      "Atlet",
      "Ladislav Hojer"
    ],
    "Comments": 43,
    "Images": 29,
    "Content": "Šestidílný seriál Rekordwoman pro službu Oneplay chystá režisér Dan Wlodarczyk, který předlohu svého projektu označuje jako největší skandál prvorepublikové atletiky.\nKoubková se už jako světoznámá sportovkyně rozhodla v roce 1935 pro veřejné odhalení, které ale znamenalo, že ztratí svou sportovní identitu; stala se Zdeňkem Koubkem. Svým rozhodnutím šokovala nejen československou veřejnost, ale i celý sportovní svět.\nRoli intersexuála, který se z ženy stal mužem, si zahraje Petr Uhlík, jenž se proslavil především svou rolí děsivého, mentálně opožděného vraha a kanibala Ladislava Hojera v kriminální sérii Metoda Markovič: Hojer.\n„Pro mě je role Zdeny Koubkové jednoznačně největší hereckou výzvou, kterou jsem zatím dostal. Neustále balancuju na hraně, abych se vyhnul stereotypu muže hrajícího ženu, a přitom se otevírám úplně jiné energii, než jakou znám ze svého života. Tahle zkušenost mě nutí víc naslouchat vlastní ženské stránce a vnímat své tělo jinak. Je to pro mě nejen profesní, ale i osobní milník, který mě posouvá do úplně nové etapy,“ říká Uhlík. K tomu dodává, že jde podle něj o nejzajímavější příběh minulého století.\nV seriálu se vedle Uhlíka také představí Josef Trojan, Filip Březina, Ondřej Malý, Eva Podzimková, Yvona Stolařová a Marek Lambora.\nZdeněk Koubek po svém odhalení anuloval sportovní kariéru, vyhrané trofeje vyházel do popelnice a odjel na turné do USA, kde o svém příběhu vyprávěl. Po návratu v roce 1936 si nechal v podolském sanatoriu upravit genitálie, doplnil si vzdělání, oženil se a začal žít v ústraní jako úředník. Po normalizaci pracoval jako dělník, zemřel v Praze v 72 letech.\nKoubek se podle lékařů už narodil s vrozenou vadou reprodukční soustavy a po celé své dětství byl považován za obyčejnou dívku. Lékaři tehdy uváděli, že Koubek je hermafroditem, u kterého převažuje mužská složka, poněvadž nikdy nemenstruoval a jako Zdena vykazoval intimní náklonnost ženám. Podle nejnovějších lékařských výzkumů nadějný sportovec nejspíš trpěl zvláštním rozštěpením šourku, který tak připomínal stydké pysky.\n",
    "Date": "2025-09-11T14:29:00.0000000+02:00"
  },
  {
    "Url": "https://www.idnes.cz/fotbal/domaci-souteze/skandal-v-zapase-fotbalovych-dorostencu-rozhodciho-skrtil-trener.A250907_104339_fot_dsouteze_pbi",
    "Title": "Šílenost! Trenér dorostenců škrtil mladého rozhodčího, zasahovalo 12 policistů",
    "Categories": [
      "Ústecký kraj",
      "Vojtěch Jirát",
      "Meziboří",
      "Fotbalová asociace České republiky"
    ],
    "Comments": 227,
    "Images": 49,
    "Content": "Článek aktualizován o vyjádření hráče Vojtěcha Jiráta.\n„Na utkání jsem byl vybaven zelenou páskou z projektu FAČR Začínám – Respekt. Hostující tým a funkcionáři to zcela ignorovali,“ naťukal Svoboda do zprávy rozhodčího. „Těžko se pak divit, kolik rozhodčích skončí s kariérou po takových incidentech. Překvapuje mě, s jakou dávkou agrese se hostující tým již ve druhém kole nového ročníku prezentoval.“\nRozbuškou bylo vyloučení ervěnického Vojtěcha Jiráta za surovou hru, který podle sudího fauloval domácího Filipa Lošonského; ten musel do nemocnice kvůli potížím s dýcháním po skluzu soupeře a úderu kopačkou do žeber. (Původně rozhodčí označil jako faulovaného brankáře Meziboří, což pak s omluvou opravil).\nA strhla se mela.\nHlavní roli sehrál trenér hostů. Podle Svobody vnikl na hrací plochu, krátce ho chytil pod krkem a vší silou jej začal škrtit a násilně s ním cloumat. Ostatními hráči ho odtrhli, mladý rozhodčí kvůli inzultaci a psychickému rozrušení utkání ukončil za stavu 0:0 ve 27. minutě. Rusník jej čapl pod krkem ještě jednou, načež se strhla hromadná rvačka mezi diváky za hrazením a hráči hostů, jak stojí v zápise o utkání. I sám kouč měl jednoho z fanoušků napadnout, ten vše nahrál na mobil.\n„Ihned volána Policie ČR, která na místo v počtu cca 12 policistů dorazila během pěti minut na stadion v Meziboří, kdy již neprobíhala rvačka diváků a hráčů hostů,“ líčil sudí.\nIncident ovšem pokračoval, vše ještě vyhrotil otec trenéra hostů Michal Rusník, funkcionář klubu, který však nebyl uveden v zápisu. Nejprve vstoupil na hrací plochu, kde chtěl s rozhodčími konzultovat okolnosti Jirátova vyloučení a vyhrožoval jim. Po odjezdu policie a předčasném ukončení zápasu vnikl i do kabiny rozhodčích a domáhal se zapsání svých postřehů do zápisu. Když mu nebylo vyhověno, neboť při zápase neměl žádnou funkci, snažil se prý rozhodčí napadnout.\nVysvětlení trestů zápasu dorostenců Meziboří - Ervěnice rozhodčím Dominikem Svobodou. V zápise rozhodčího se omluvil, že Jirát nefauloval brankáře, ale útočníka.\n„S vypětím všech sil tomu zabránil hlavní pořadatel a vedoucí domácích pan Berousek,“ uvedl Svoboda. „Mezitím byla znovu přivolána policie, hosté už potom stadion opustili, ale zápis nepodepsali.“\nNapadený rozhodčí Svoboda se nechal kolegou odvézt do mostecké nemocnice. „Vlivem škrcení a cloumání mi bylo nevolno, bolel mě krk, motala se mi hlava. Po provedení vyšetření lékařkou bylo konstatováno povrchové poranění šíje a byl mi doporučen klidový režim. Po ošetření v\u00A0nemocnici jsem odjel na policii, které jsem předal lékařskou zprávu a\u00A0podal trestní oznámení pro podezření ze spáchání trestného činu,“ napsal Svoboda do zápisu.\nK události se prostřednictvím svých zákonných zástupců vyjádřil také Vojtěch Jirát.\n„Dle hráče Vojtěcha Jiráta je zápis v části týkající se jeho údajného útočného faulu zcela neodpovídající skutečnosti, což mohou dosvědčit nejen spoluhráči, ale i jeho rodiče a bratr, kteří byli přítomni doslova několik metrů od uvedeného incidentu. Vojtěch Jirát byl v dané době, kdy se měla stát popisovaná situace na úplně jiné části hřiště, s brankářem hostí se nedostal v dané situaci, ani potom, do žádného fyzického kontaktu, tím méně, aby ho jakkoliv zranil. Uvedený kontakt s hráčem, popisovaný v zápise měl zcela jiný hráč hostů a daný zákrok se jevil jako zákrok ze hry, kdy rozhodčí jej zprvu vůbec nepískl, až následně na výslovné pokyny pomezního rozhodčího. Celá situace se Vojtěchu Jirátovi jeví tak, že rozhodčí jej v zápise (ať již z nedbalosti, či úmyslně) zaměnil za jiného jeho spoluhráče. Vojtěch Jirát se bude bránit v rámci disciplinárního řízení a dále i civilně-právní cestou“.\nFunkcionáři Ústeckého krajského fotbalového svazu, který I. A třídu dorostu organizuje, jsou případem zděšeni.\nUpozornil na něj na sociálních sítích předseda sportovně-technické komise Jan Novotný, o čemž jako první informoval Deník. „To, co se dnes kolem nás děje, už překračuje všechny meze. Napadení rozhodčího v utkání dorostu I. A třídy je za hranou všeho. Naše společnost se odklání od základních hodnot a je nezbytné nastavit jasný a pevný řád,“ apeloval.\nPetr Jirát, otec vyloučeného fotbalisty Ervěnic, pod Novotného příspěvkem namítl: „S manželkou jsem byl verbálně napaden brankářem, že jsme – cituji – cikáni. Ač jsem to rozhodčímu opakovaně hlásil, odmítl vzít uvedenou skutečnost na vědomí a domácího hráče za vyprovokovaný konflikt s divákem nepotrestal.“\nPřípad nekončí, rozplétat jej budou jak fotbalové, tak policejní orgány.\nKomise rozhodčích FAČR\n„Zcela zásadně se vymezujeme a odsuzujeme jednání trenéra družstva Ervěnic-Jirkova Lukáše Rusníka. Takové jednání, které ve společnosti ani fotbale nemá místo, považujeme za zcela neakceptovatelné. Věříme zároveň, že příslušná disciplinární komise zaujme při projednávání případu co možná nejpřísnější postoj. Žádný rozhodčí napříč všemi soutěžemi se nemůže stát obětí podobného incidentu.\nFotbalová asociace České republiky v srpnu letošního roku před startem domácích nižších soutěží zahájila kampaň „Zelená páska“ právě na podporu a ochranu začínajících rozhodčích. Tak, aby se jim dostalo respektu ze strany všech aktérů fotbalových utkání, nalezli bezpečné prostředí pro svůj další rozvoj a měli motivaci se výkonnostně posouvat.\nJe proto více než alarmující, že se nyní se obětí napadení stal teprve sedmnáctiletý rozhodčí Dominik Svoboda, který teprve stojí na počátku své nové kariéry. Navíc při utkání mládežnické věkové kategorie. Věříme v jeho brzké uzdravení i v to, že tato velmi negativní událost nezmění jeho nedávné rozhodnutí stát se fotbalovým rozhodčím.“\nLoga klubů z Meziboří a Ervěnic - Jirkova.\nÚstecký krajský fotbalový svaz\n„Výkonný výbor Ústeckého krajského fotbalového svazu (VV ÚKFS) tímto důrazně prohlašuje, že je hluboce zasažen a krajně znepokojen událostmi , které provázely utkání I. A třídy dorostu Meziboří – Ervěnice.\nVV ÚKFS přijal nezbytná opatření k zajištění všech důkazů a podkladů, které umožní důkladné a nestranné vyšetření této závažné události. Zároveň neprodleně zapojil do šetření všechny dostupné orgány a komise a vyzývá všechny účastníky a svědky, aby poskytli veškeré informace a podněty potřebné pro spravedlivé posouzení případu Disciplinární komisí ÚKFS. Cílem je, aby celá záležitost byla důsledně a spravedlivě prošetřena a aby viníci byli v rámci fotbalové legislativy odpovídajícím způsobem potrestáni.“\n",
    "Date": "2025-09-07T11:16:00.0000000+02:00"
  },
  {
    "Url": "https://www.idnes.cz/zpravy/zahranicni/kirk-robinson-transgender-vrazda-usa.A250914_091548_zahranicni_jhr",
    "Title": "Podezřelý z vraždy Kirka si na útěku psal se spolužáky. Žil s transgenderem",
    "Categories": [
      "Charlie Kirk",
      "vražda",
      "Federální úřad pro vyšetřování (FBI)",
      "Spencer Cox",
      "Utah"
    ],
    "Comments": 146,
    "Images": 33,
    "Content": "Portál Axios s odvoláním na své zdroje uvádí, že dvaadvacetiletý Robinson žil s transgender spolubydlícím. Podle něj vyšetřovatelé původně chtěli, aby informace o genderové identitě spolubydlícího zůstaly utajeny, protože dotyčný „velmi spolupracuje“ s úřady.\nSpolubydlící údajně nevěděl o činu a reagoval se zděšením na zprávu o zabití Kirka. Vyšetřovatelům poskytl zprávy, ve kterých mu Robinson napsal, že zabalil pušku do ručníku blízko Utah Valley University, kde došlo k vraždě. Spolubydlícího vyzval, aby ji vyzvedl.\nVýše postavený činitel FBI též sdělil konzervativní stanici Fox News, že Robinson sdílel byt v Saint George v Utahu s mužem, který se stával ženou. Vyšetřovatelé se domnívají se, že dvaadvacetiletý mladík měl se svým spolubydlícím romantický vztah.\nPortál New York Post uvádí, že podle veřejných dostupných údajů na stejné adrese jako Robinson žil dvaadvacetiletý Lance Twiggs. Jeho příbuzný údajně potvrdil, že byl Twiggs bydlel spolu s Robinsonem.\nMotiv střelce zatím stále není známý. Vyšetřovatelé se snaží zjistit, zda se Robinson nerozhodl zabít Kirka kvůli jeho kritickým názorům na transgender lidi.\nGuvernér Utahu Spencer Cox uvedl, že podle jeho rodinných příslušníků Robinson začal být v poslední době více politický. Při večeři před návštěvou Kirka na univerzitě kritizoval aktivistu za jeho názory a obviňoval jej, že šíří nenávist.\n„Nám i vyšetřovatelům je zcela jasné, že se jednalo o člověka, který byl hluboce indoktrinován levicovou ideologií,“ sdělil Cox listu The Wall Street Journal. Politické směřování Robinsona bylo předmětem spekulací. Jeho rodiče jsou republikáni, on sám je registrován jako nezávislý a doposud nebyl volit.\nVyšetřovatelé objevili na použitých i nevyužitých nábojích nápisy, které kombinovaly internetový slang, antifašistické odkazy i herní memy. Jeden z nich nesl slova „Oh bella ciao“, odkazující na píseň italského odboje z druhé světové války. Jiný obsahoval nápis „Hej, fašisto! Chytej!“ spolu s kódem pro letecký útok ze hry Helldivers 2. \nJeden náboj dokonce nesl posměšný vzkaz: „Pokud to čteš, jsi gay, LMAO“. Podle jeho příbuzných a známých byl Robinson vášnivým hráčem počítačových her a strávil značný čas online. \nList The New York Times uvádí, že Robinson byl v kontaktu se svými spolužáky, i když byl stále na útěku. Vyplývá to z online skupinového chatu, který má list k dispozici. Robinson v něm na obavy svých vrstevníků, že americký prezident Donald Trump pošle do Utahu Národní gardu, odpověděl, že Utah je „rudý (republikánský) stát“. „Zcela jasně byl střelec z Kalifornie,“ dodal. \nJeden jeho spolužák sdílel FBI zveřejněné fotky hledaného podezřelého muže s tím, že vypadá jako Robinson. Ten odpověděl, že to je jeho „dvojník“, který se jej snaží dostat do maléru. „Tyler zabil Charlieho!!!!“ napsal další uživatel, zřejmě jako vtip.\nNěkteří účastníci chatu uváděli, že by mohli Robinsona nahlásit a získat odměnu 100 tisíc dolarů. „Jen pokud dostanu část,“ vtipkoval Robinson.\n",
    "Date": "2025-09-14T10:14:00.0000000+02:00"
  },
  {
    "Url": "https://www.idnes.cz/onadnes/moda/obrazem-slavni-skola-skolni-dochazka-vip-detstvi-dnes.A250830_111246_modni-trendy_bib",
    "Title": "Školní fotky slavných. Jak vypadaly celebrity, když zasedly do lavic",
    "Categories": [
      "Brad Pitt",
      "Keanu Reeves",
      "Salma Hayeková",
      "Škola",
      "Zac Efron",
      "herec",
      "film",
      "Láska nebeská"
    ],
    "Comments": 0,
    "Images": 36,
    "Content": "\nProhlédněte si pohodlně všechny fotografie\n",
    "Date": "2025-09-01T11:55:00.0000000+02:00"
  },
  {
    "Url": "https://www.idnes.cz/zpravy/revue/spolecnost/igor-chmela-divadlo-particka-bratri-a-sestry-jana-janekova.A250822_200134_lidicky_vals",
    "Title": "Nejsem moc divák detektivek. I proto, že vím, jak se točí, říká Igor Chmela",
    "Categories": [
      "Jana Janěková mladší",
      "Kultura",
      "televizní seriál",
      "Týdeník Televize",
      "detektiv",
      "divadlo",
      "Igor Chmela"
    ],
    "Comments": 0,
    "Images": 30,
    "Content": "Zanedlouho se na televizních obrazovkách objeví nový seriál Bratři a sestry, ve kterém ztvárníte jednu z hlavních rolí. Prozradíte, o co v sérii půjde a koho v ní hrajete?Hraju pana Kopala, který má manželku Dášu a syna Václava. Jsou to sečtělí lidé, mají knihkupectví na malém městě. Ve stejné obci žije i rodina Bočkových a Nekudových. A když si chce vzít Venca Kopalů za ženu Báru Bočkovou, v den svatby jedna z Nekudových dcer odhalí, že se vzít nemůžou. Což se potom v těchto třech rodinách různými způsoby řeší, a to komediálně laděným způsobem. Seriál spadá do žánru, kterému se dneska říká dramedy, což je legrace střihnutá vážností.\nPřipojte se ještě dnes a získejte:\n",
    "Date": "2025-09-04T17:00:00.0000000+02:00"
  },
  {
    "Url": "https://www.idnes.cz/ekonomika/domaci/jak-bude-otevreno-o-svatcich-jan-hus-cyril-a-metodej-obchod-svatek-cervenec-nakupovani.A210701_075817_ekonomika_vebe",
    "Title": "Jak bude otevřeno o červencových svátcích? Velké obchody zavřít nemusí",
    "Categories": [
      "Obchod",
      "Svátek",
      "obchodní dům",
      "obchodník",
      "Otevírací doba v obchodech v době svátků",
      "Jan Hus",
      "Cyril a Metoděj",
      "Štědrý den"
    ],
    "Comments": 6,
    "Images": 24,
    "Content": " Během několika státních svátků musí být od roku 2016 všechny obchody nad 200 metrů čtverečních zavřené.\u00A0\nNetýká se ovšem nadcházejících letošních červencových svátků 5. a 6. července, Den slovanských věrozvěstů Cyrila a Metoděje a Den upálení mistra Jana Husa. Všechny obchody zůstanou otevřené beze změny.\u00A0\nSvátky, kdy musí mít obchody s plochou nad 200 m² zavřeno:\n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\u00A0\n28. října – Den vzniku samostatného československého státu\n25. prosince – 1. svátek vánoční\u00A0\n26. prosince – 2. svátek vánoční\u00A0\nSvátky, kdy obchody zůstávají otevřené:\nVelký pátek\n1. května – Svátek práce\u00A0\n5. července - Den slovanských věrozvěstů Cyrila a Metoděje\n6. července - Den upálení mistra Jana Husa\n17. listopadu – Den boje za svobodu a demokracii\u00A0\n24. prosince – Štědrý den (normálně otevřeno jen do 12 hodin, letos mohou mít obchody otevřeno i odpoledne)\n Vedle červencových státních svátků 5. a 6. července zůstávají obchody otevřené také na Velký pátek, 1. května,  17. listopadu a na Štědrý den pouze do12 hodin. \n",
    "Date": "2021-07-01T08:55:00.0000000+02:00"
  },
  {
    "Url": "https://www.idnes.cz/kultura/film-televize/dakota-johnsonova-padesat-odstinu-dokonala-shoda-splitsville.A250819_120542_filmvideo_spm",
    "Title": "Útěk ze stínu Padesáti odstínů. Krásná Dakota Johnsonová obsadila naše kina",
    "Categories": [
      "Kultura",
      "Dakota Johnsonová",
      "kino",
      "herec",
      "Don Johnson"
    ],
    "Comments": 0,
    "Images": 30,
    "Content": "Narodila se slavnému hereckému páru Melanii Griffithové a Donu Johnsonovi, prosadila se jako modelka, brzy přišly první menší role, ale také protialkoholní léčba. A kontroverzních Padesát odstínů jí vyneslo nejen popularitu a peníze, nýbrž i stinné zážitky.\nUž čtyřikrát byla Dakota Johnsonová nominovaná na anticenu Zlatá malina; třikrát nelichotivou trofej získala, jednou za herecký výkon v komiksu Madam Web a dvakrát právě za první díl dráždivého „porna pro matky“, jak se projektu o sexuálních hrátkách moderní popelky a prince přezdívalo. Od té doby hledá Johnsonová únik ze stínu Odstínů a nejde to lehce.\nPřipojte se ještě dnes a získejte:\n",
    "Date": "2025-08-20T14:00:00.0000000+02:00"
  },
  {
    "Url": "https://www.idnes.cz/kultura/hudba/eurovize-irsko-pasmo-gaza-izrael-evropska-vysilaci-unie-soutez.A250912_073324_hudba_hock",
    "Title": "Nezúčastníme se příští Eurovize, pokud tam bude i Izrael, vyhrožuje Irsko",
    "Categories": [
      "Izrael",
      "Irsko",
      "Eurovision Song Contest (Eurovize)",
      "Pásmo Gazy",
      "Evropská vysílací unie",
      "Palestina"
    ],
    "Comments": 71,
    "Images": 29,
    "Content": "„RTÉ shledala, že účast Irska by byla ostudná vzhledem k otřesným a stále pokračujícím ztrátám životů v Pásmu Gazy,“ uvedl generální ředitel organizace Kevin Bakhurst. Vyjádřil také hluboké znepokojení nad vysokým množstvím úmrtí novinářů v konfliktu, zákazem vstupu mezinárodních médií do Pásma Gazy a tíživou situací zbývajících rukojmí.\nKonečné rozhodnutí učiní RTÉ poté, co EBU jako organizátor a koproducent akce později v tomto roce oznámí své stanovisko ohledně účasti Izraele. EBU se podle Reuters k oznámení Irska nevyjádřila. Irský vysílatel uvedl, že spolu se slovinskou a španělskou veřejnoprávní televizí dříve požádal unii o konzultace na téma účasti Izraele, ke kterým svolila.\nÚčast Izraele v soutěži byla v posledních dvou ročnících vysoce kontroverzním tématem kvůli jeho pokračující ofenzivě v Pásmu Gazy, která začala po útoku teroristického hnutí Hamás na Izrael v říjnu 2023. \nOzbrojenci tehdy zabili na 1200 lidí a dalších 251 unesli. Podle údajů ministerstva zdravotnictví v Gaze, které je pod správou Hamásu, při izraelské ofenzivě zahynulo více než 64 500 Palestinců. Údaje úřadů v Gaze nerozlišují mezi ozbrojenci a civilisty. OSN tyto statistiky považuje za spolehlivé a uvádí, že většina mrtvých jsou civilisté.\nZastoupení Izraele v Eurovizi vyvolalo v posledních dvou letech demonstrace v hostujících městech a vystoupili proti němu také někteří účastníci soutěže. Letos skončil Izrael nečekaně na druhé příčce.\nVeřejnoprávní televize šesti evropských států včetně Irska následně vyzvaly EBU k přepočítání hlasů a zavedení větší transparentnosti v systému hlasování. Irsko spolu se Španělskem, Norskem a Slovinskem uznalo Palestinu jako samostatný stát v roce 2024 a dlouhodobě se staví kriticky k izraelskému postupu v Pásmu Gazy.\nIrsko se soutěže účastní od roku 1965 a vyhrálo ji sedmkrát. Se Švédskem tak sdílí prvenství v počtu vítězství v historii soutěže. Písňovou soutěž Eurovize každoročně sleduje na 70 milionů lidí po celém světě. Naposledy z ní v roce 2022 vyloučila EBU Rusko kvůli invazi na Ukrajinu.\n",
    "Date": "2025-09-12T07:50:00.0000000+02:00"
  },
  {
    "Url": "https://www.idnes.cz/oh/milan-cortina-2026/hokej-na-zoh-2026-v-milane-program-skupiny-tabulky-nominace-kdy-hraji-cesi.A250205_111726_reprezentace_hrj",
    "Title": "Hokej na ZOH 2026 v Miláně: program, nominace, skupiny, na koho narazí Češi",
    "Categories": [
      "Česká republika"
    ],
    "Comments": 8,
    "Images": 30,
    "Content": "Po potvrzení neúčasti Ruska došlo k přeházení skupin podle nasazení ze žebříčku IIHF. Na hry se podívá také Francie, tedy doposud nejlepší nepostupující. Kromě ní vyzvou Češi ve skupině A také Kanadu a Švýcarsko.\nA – Kanada, Švýcarsko, ČESKO, FrancieB – Finsko, Švédsko, Slovensko, ItálieC – USA, Lotyšsko, Německo, Dánsko\nA – Kanada, USA, Finsko, ČESKO, ŠvýcarskoB – Francie, Německo, Švédsko, Japonsko, Itálie\nJistotu účasti podle žebříčku IIHF měla Kanada, USA, Finsko, Česko a Švýcarsko. Nebude chybět ani Francie a stejně jako v mužské kategorii se na turnaji představí také domácí Itálie.\nČeské hokejistky slaví postup na olympijské hry v Pekingu.\nO zbylých třech volných místech rozhodly tři kvalifikační skupiny, ze kterých si účast v Itálii zajistilo Japonsko, Švédsko a Německo.\nO kompletním složení jednotlivých kádrů bude jasno až blíž k datu zahájení olympiády, už 16. června ale každý z týmů zveřejňuje první šestici nominovaných. Kdo mezi nimi figuruje?\nV úterý 4. února vydala Mezinárodní hokejová federace (IIHF) oficiální prohlášení, ve kterém oznámila, že se ruské národní týmy nezúčastní žádných akcí pod její hlavičkou ani v sezoně 2025/26.\nRozhodnutí IIHF potvrdil 27. května i Mezinárodní olympijský výbor (MOV): „Doporučení výkonného výboru z března 2023 týkající se týmů sportovců s ruským pasem zůstává v platnosti. Je založeno na skutečnosti, že skupinu neutrálních individuálních sportovců nelze ze své podstaty považovat za tým. Bereme na vědomí, že IIHF potvrdila, že se bude tímto doporučením řídit,“ dodal.\nNa letních hrách v roce 2024 v Paříži mohli startovat ruští a běloruští sportovci pouze pod neutrální vlajkou a museli splňovat hned několik kvalifikačních kritérií. Nesměli mít například vazbu na armádu nebo podporovat ruskou stranu ve válce na Ukrajině.\nNa ZOH 2022 by čeští hokejisté nejradši zapomněli. Turnaj nezačali vůbec dobře, když padli 1:2 s Dánskem. Následovaly sice dvě výhry proti Švýcarsku v nájezdech a Rusku v prodloužení, třetí místo ve skupině ale národní tým poslalo do osmifinále, kde ho čekala odveta se Švýcarskem. A tu na rozdíl od skupinového klání nezvládl a zapsal nejhorší výsledek v historii (deváté místo).\nČešky se na olympiádu podívaly v roce 2022 vůbec poprvé v historii, když uspěly v domácí kvalifikaci v Chomutově. V Pekingu porazily ve skupině B Čínu, Švédsko a na nájezdy Japonsko, naopak nestačily na Dánky. Ve čtvrtfinále narazily na favorizované Spojené státy, se kterými ještě ve třetí třetině držely krok, nakonec ale vypadly po porážce 1:4 a skončily na celkovém sedmém místě.\n",
    "Date": "2025-08-31T13:15:00.0000000+02:00"
  },
  {
    "Url": "https://www.idnes.cz/magaziny/specialy/hledani-specialistu-headhunting-nabor-talentu-nove-strategie.A250730_151619_koktejl_vanky",
    "Title": "Nábor už není, co býval. Pandemie a hybridní modely změnily lov talentů",
    "Categories": [
      "Home office",
      "Pandemie",
      "Česká republika"
    ],
    "Comments": 0,
    "Images": 36,
    "Content": "Pandemie covid-19 akcelerovala trend, který by jinak trval léta – standardem se stala práce na dálku a hybridní modely, které kombinují práci z kanceláře a domova.\nPrávě hybridní model je v České republice dominantní. Oblíbená je například varianta „tři dny v kanceláři, dva dny remote“. Ačkoliv se home office od pandemie významně rozšířil, z původních 5–10 % pracovníků na současná podstatně vyšší čísla, firmy ho často řídí jasnými pravidly a měřením výkonu.\nPřed pouhými pěti lety, s příchodem pandemie koronaviru, zažila práce z domova v Česku nebývalý boom, který zásadně přetvořil pracovní návyky. Dokládají to aktuální data Českého statistického úřadu za rok 2024, podle nichž home office využívá pětina všech zaměstnanců v Česku.\nJeště markantnější je nárůst u samotných firem: zatímco v roce 2014 umožňovalo práci z domova jen 30 % podniků, v pandemickém roce 2020 to bylo už 60 % a v roce 2024 se toto číslo stabilizovalo na 59 % – tedy téměř na dvojnásobku oproti stavu před deseti lety.\nMožnost pracovat z domova se liší především podle velikosti podniku a odvětví. V roce 2024 umožňovalo home office svým zaměstnancům 92 % velkých podniků (s více než 250 zaměstnanci), zatímco u malých firem to bylo 53 %. Nejrozšířenější je práce na dálku v sektoru IT služeb (97 % firem), dále pak ve výzkumu a vývoji (94 %) a v poradenství (94 %). Naopak nejméně častá je v odvětví stravování a pohostinství, kde home office umožňuje jen pětina firem. Musíme však vzít v úvahu, že u mnohých profesí není home office realizovatelný.\nZajímavé je, že do režimu práce z domova se převedla i část administrativy ve výrobě, například v chemickém nebo metalurgickém průmyslu.\nPokud by české firmy zrušily možnost home office, nezůstalo by to bez následků. Aktuální průzkum ResSolution Group pro MediaGuru.cz totiž ukazuje, že třetina zaměstnanců, kteří dnes pracují z domova, by v takovém případě uvažovala o změně zaměstnání. Konkrétně 14 % by odešlo s jistotou a dalších 20 % by odchod zvažovalo.\nDigitalizace se ovšem neomezuje jen na samotnou práci z domova. Nezbytností se staly také online pracovní schůzky, v roce 2024 podle ČSÚ probíhaly téměř v polovině českých podniků (47 %). U velkých firem je to téměř standard (94 %), u středních probíhají schůzky online ze 74 %. Česká republika celkově se však v tomto ohledu stále drží mezi státy Evropské unie pod průměrem, který činil 53 %.\nRostl také počet firem, které poskytují vzdálený přístup k firemním datům: 72 % podniků v roce 2024 umožňovalo vzdálený přístup k e-mailu (oproti 59 % v roce 2014) a 63 % poskytovalo přístup k dokumentům nebo aplikacím přes VPN (oproti 46 % v roce 2016). I zde ale Česko zaostává za evropským průměrem.\nNávrat do kanceláří bez ohledu na preference zaměstnanců se však může vymstít. Deník The Guardian uvedl, že dvě třetiny recruiterů zaznamenaly zvýšené žádosti o výpověď poté, co se měli zaměstnanci vrátit do kanceláří, a tři čtvrtiny kandidátů odmítají nabídky bez hybridního modelu. Konkrétně 72 % dotázaných náborářů uvedlo, že firmy, které nenabízejí hybridní práci, se na trhu práce stávají méně konkurenceschopnými.\nDeník Guardian také odhalil, že zaměstnanci online banky Starling Bank rezignovali poté, co její nový generální ředitel povolal tisíce pracovníků zpět ke svým stolům. Ke Starling Bank se připojil řetězec s potravinami Asda, účetní PwC a španělská banka Santander, které se snaží zabránit práci na dálku. Trvale zpět do kanceláří zcela bez možnosti home office povolala své zaměstnance společnost Amazon a americká technologická společnost Dell.\nNejnovější výzkum společnosti International Workplace Group mezi více než 500 generálními řediteli jasně ukazuje, že hybridní práce se stala novou normou a klíčovým motorem úspěchu. 93 % generálních ředitelů uvedlo, že sami pracují flexibilně a pouze 7 % tráví všech pět dní v centrální kanceláři. Drtivá většina vedoucích firem (75 %) zaznamenala zvýšení produktivity od zavedení hybridních modelů a více než tři čtvrtiny (76 %) potvrdily zlepšení v udržení zaměstnanců.\nTyto poznatky podporuje i výzkum Bank of England a Stanford University, který odhalil, že firmy využívající hybridní model jsou za každý hybridní den zaměstnance produktivnější o zhruba 19 000 dolarů. Není divu, že 74 % generálních ředitelů nepovažuje plný návrat do kanceláří za prioritu a místo toho investují do technologií a zázemí pro hybridní práci, což jim umožňuje přilákat a udržet širší a pestřejší spektrum talentů.\nMark Dixon, generální ředitel společnosti IWG, uvedl: „Flexibilní pracovní doba nabízí podnikům další výhody nad rámec udržení zaměstnanců. Hybridní model prokazatelně zvyšuje produktivitu pracovní síly a spokojenost s prací a zároveň výrazně snižuje náklady.“\nBusiness Insider dokonce zmiňuje, že malé firmy a startupy využívají remote politiku jako konkurenční výhodu, neboť flexibilita se rovná až 8% navýšení mzdy a pomáhá udržovat ženy ve vedoucích pozicích.\nHlavním trendem je wellbeing zaměstnanců: výzkumy ukazují, že lidé pracující v prostředí podporujícím jejich pohodu jsou až o 13 % produktivnější. Navíc, společnosti, které systematicky investují do wellbeing programů, zaznamenávají až o 41 % nižší míru absencí a o 21 % vyšší ziskovost. Flexibilní pracovní podmínky, podpora mentálního zdraví a benefity zaměřené na zdraví se tak stávají standardem, který pomáhá udržet zaměstnance spokojené a loajální.\nSoučasně se mění i přístup k rozvoji a náboru. Mzdy sice zůstávají důležité, ale lidé dnes hledají smysluplnou práci a možnost růst. Firmy proto stále více sází na nábor podle dovedností, nikoli titulů, a aktivně si vychovávají talenty. Investice do rozvoje zaměstnanců v oblastech, které je baví, vedou k výraznému nárůstu motivace a loajality, což je v dnešním konkurenčním boji o ty nejlepší lidi naprosto zásadní.\nNedostatek talentů je celosvětový problém. SelectSoftwareReviews uvádí, že v roce 2025 76 % firem hlásí nedostatek talentů, což je nejvyšší úroveň v historii. To samozřejmě klade obrovský tlak na náborové procesy.\nKlasický nábor se stále opírá o tradiční kanály. Průzkum HR Trends společnosti Randstad z letošního ledna ukazuje, že 82 % českých firem využívá pracovní portály a 81 % spoléhá na doporučení zaměstnanců. Nicméně, hlavními bariérami náboru jsou nereálná mzdová očekávání (72 % firem) a nedostatek zkušeností (53 %) kandidátů.\nZde přichází ke slovu headhunting, který v éře remote práce získává na významu. Díky digitálnímu prostředí a pokročilým nástrojům mohou headhunteři efektivněji oslovovat pasivní kandidáty – tedy ty, kteří aktivně práci nehledají, ale jsou otevření zajímavým příležitostem.\nAI-poháněný recruitment\nTalentor a Forbes shodně poukazují na růst používání AI pro sourcing kandidátů, inteligentní screening a zvýšení objektivity v headhuntingu. AI pomáhá prohledávat obrovské databáze a identifikovat nejrelevantnější profily. Prediktivní analýza a diagnostika osobnosti ve spojení s HR daty pomáhají firmám hlouběji porozumět potřebám týmů a individuálně přizpůsobit péči o zaměstnance.\nSkills-first nábor\nMísto formálního vzdělání se firmy stále více zaměřují na konkrétní dovednosti a kompetence. Studie z Velké Británie už z roku 2023 ukázala, že v oblastech jako AI nebo „zelená“ odvětví je mzdový rozdíl pro AI dovednosti vyšší až o 23 % oproti nižším prémiím za vysokoškolské tituly. To naznačuje posun od „co víš“ k „co umíš“.\nOsobní přístup ke kandidátům\nV dnešním boji o ty nejlepší lidi už nestačí jen standardní pohovor. Firmy si uvědomují, že aby přilákaly talenty, musí každému kandidátovi nabídnout maximálně příjemný a na míru šitý náborový proces. Je to jako když víte, že někomu chutná káva s mlékem, tak mu ji připravíte přesně tak – snažíte se odhadnout a splnit jeho individuální potřeby a očekávání už od prvního kontaktu. Dnešní kandidáti, zejména ti z generace Z a mileniálů, očekávají od firem transparentnost a rychlou komunikaci.\nPřetahování lidí od konkurence je běžnou praxí, ale musí se řídit etickými pravidly, aby nedošlo k poškození reputace. Základními principy etického headhuntingu jsou důvěra, transparentnost a ochrana soukromí jak kandidáta, tak klienta.\nMezi klíčové etické povinnosti patří:\nAgresivní a neetické přetahování, které ignoruje tyto zásady, může vést k poškození vztahů na trhu práce, právním sporům a ztrátě důvěry.\nV roce 2025 neexistuje jeden univerzální přístup k náboru specialistů, který by fungoval vždy stejně. Úspěch spočívá v kombinaci strategií a přizpůsobení se konkrétní situaci.\nNěkteré dnešní firmy využívají kombinované strategie. Pro seniorské role, IT specialisty a úzce specializované pozice je headhunting často efektivnější, jelikož tito kandidáti bývají pasivní. Pro juniory nebo masovější nábor mohou být efektivnější klasické kanály a employer branding.\n„Věříme, že nejlepší výsledky v náboru přináší kombinace toho nejlepšího z obou světů,“ prozradila Zuzana Paulová, zakladatelka myHeRoes. „Na jedné straně využíváme precizní nástroje Executive Search a Direct Search pro diskrétní oslovení pasivních talentů na klíčové a obtížně obsaditelné pozice. Na druhé straně pak do našich projektů intenzivně zapojujeme prvky moderního náboru, jako je chytrý HR marketing a budování employer brandu, abychom oslovili širší aktivní trh a posílili dlouhodobou atraktivitu firmy. Jen tak docílíme nejefektivnějšího a nejkomplexnějšího obsazení pozic v dnešním dynamickém prostředí.“\nJak již bylo řečeno, hybridní a remote modely jsou klíčovým faktorem pro loajalitu a vedou k vyšší produktivitě a nižší absenci.\nV reakci na nedostatek kvalifikovaných pracovníků výrobní firmy v České republice posilují vzdělávání svých zaměstnanců, zejména v oblasti AI a rozvoje soft skills. Firmy budují interní databáze talentů a využívají datově řízený nábor.\nModerní náborové agentury vnímají nábor jako proces budování dlouhodobých vztahů a péče o reputaci, což je v dnešní době klíčové pro získání i udržení talentů.\n",
    "Date": "2025-09-03T04:00:00.0000000+02:00"
  },
  {
    "Url": "https://www.idnes.cz/zpravy/domaci/zakon-o-prodejni-obchode-v-maloobchode-stanek-bures-ods-statni-svatky.A240322_082803_domaci_kop",
    "Title": "Poslanci chtějí narovnat zmatek, kdy musí být o svátcích obchody zavřené",
    "Categories": [
      "Otevírací doba v obchodech v době svátků",
      "státní svátek",
      "Obchod",
      "Svátek",
      "Jozef Síkela",
      "Marian Jurečka",
      "Pavel Staněk (ODS)",
      "Úsvit - Národní koalice"
    ],
    "Comments": 314,
    "Images": 24,
    "Content": "„Málokdo si je schopen pamatovat pouze vybrané svátky, v každodenní realitě tak většina spotřebitelů opakovaně zjišťuje, zda si v daný den smí, nebo naopak nesmí nakoupit v provozovně maloobchodu,“ napsali do zdůvodnění svého návrhu na zrušení zákona o prodejní době v maloobchodě.\nZákon zakazuje prodejnám nad 200 metrů čtverečních prodávat na Nový rok, Velikonoční pondělí, 8. května, 28. září, 28. října a 25. a 26. prosince. Na Štědrý den smějí mít obchody otevřeno do 12:00.\nZákaz se nevztahuje na obchody s prodejní plochou do 200 metrů čtverečních, lékárny, čerpací stanice, obchody na letištích nebo nádražích nebo na prodejny v nemocnicích. Zákaz se ale naopak týká i bazarů, zastaváren a výkupen odpadu.\nPředkladatelé návrhu argumentují, že úprava zasahuje do práva na podnikání, do svobody podnikání, a klade na podnikatele další omezení, jež není nezbytné, a to v situaci, kdy jsou podnikatelé stiženi již tak neúměrným množstvím povinností. „Stát nemá zaměstnavateli přikazovat, zda smí ve sváteční dny otevřít svou provozovnu či nikoli,“ uvedli ve zdůvodnění svého návrhu na zrušení celého zákona poslanci Staněk a Bureš.\nStaněk ale také připustil, že když výsledkem veřejné debaty bude, že obchody budou uzavřeny o všech svátcích, bude to pokládat za úspěch, protože půjde o řešení současného stavu. To ovšem v návrhu není.\nOmezení prodejní doby v roce v roce 2016 prosadili společně sociální demokraté, komunisti, lidovci i část poslanců bývalého hnutí Úsvit. Naopak poslanci ANO, ODS, TOP 09 i někteří nezařazení hlasovali proti. Proti přijetí zákona hlasovali tehdy i nynější předseda SPD Tomio Okamura, který tehdy vedl Úsvit přímé demokracie.\nNávrh nyní posoudí vláda. „Pokud jde o otázku zákazu prodeje o některých vybraných státních svátcích, trošku jsem i pamětníkem té debaty v minulých volebních obdobích. Nechal bych ten status quo a nepouštěl se do nějakých změn,“ řekl šéf lidovců, ministr práce a sociálních věcí Marian Jurečka.\n„Já myslím, že když se podíváme na celou řadu velmi vyspělých ekonomik, tak tam je kulturní zvyklostí, že o státních svátcích velká prodejní centra nemají otevřeno a že je logické, aby lidé měli svůj osobní rodinný čas. Zůstává otevřena nějaká základní infrastruktura, čerpací stanice, malé obchody, lékárny atd. Ale pamatuji si tu debatu velmi dobře z minulých období, takže bych se nerad pouštěl do otvírání této otázky,“ uvedl Jurečka.\nMinistr průmyslu a obchodu za hnutí STAN Jozef Síkela si umí představit řešení, že obchody budou zavřené nejen o některých svátcích.\n„Já jsem se do České republiky vrátil ze země, kde jsem byl zvyklý na to, že v sobotu večer se všechno zavírá, a pokud si někdo něco potřebuje koupit v neděli, tak musí jet buď na letiště, nebo na nádraží, kde pro cestující, ať se jedná o potraviny nebo drogistické zboží, prodej umožněn je. Pojďme se na to podívat trošku z makroekonomického hlediska, pohrajme si trošku s čísly, ale já jsem určitě člověk, který obchody v neděli otevřené nepotřebuje, ale spíš proto, že jsem na to zvyklý,“ uvedl Síkela, který byl členem představenstva rakouské společnosti Erste Group Bank AG.\n",
    "Date": "2024-03-22T09:24:00.0000000+01:00"
  },
  {
    "Url": "https://www.idnes.cz/ekonomika/zahranicni/korejska-kosmetika-lososi-sperma-esteticka-medicina-usa.A250912_101751_eko-zahranicni_rie",
    "Title": "Lososí sperma ovládlo nejen sociální sítě. Kosmetický trend budí kontroverze",
    "Categories": [
      "sperma",
      "trend",
      "sociální síť",
      "pokožka",
      "Spojené státy americké",
      "Bloomberg",
      "Úřad pro kontrolu potravin a léčiv"
    ],
    "Comments": 7,
    "Images": 25,
    "Content": "Osmadvacetiletá Sally Kimová se loni na podzim potýkala s hormonálním akné a kosmetička jí doporučila podivně znějící doporučení – pleťovou masku z lososího spermatu. Nakonec se pacientka rozhodla pro intenzivnější metodu – proceduru, při které se do pleti injekčně vstřikují polynukleotidy získané z lososího spermatu, napsala agentura Bloomberg.\n„Nemůžu se na sebe dívat,“ směje se žena ve videu, které přidala na svůj TikTok těsně po výkonu s obličejem plným malých skvrn. Jakmile dorazila domů, její manžel vypadal v šoku. „Pane bože. Je to horší,“ reagoval a následně proceduru označil za bláznivou.\nTato žena rozhodně není sama, kdo proceduru vyzkoušel. Videa, v nichž se ženy dělí o své zkušenosti s polynukleotidy, se šíří na sociálních sítích jako lavina. Ošetření si získává oblibu i mezi celebritami, mezi nimi je například americká herečka a modelka Kim Kardashian.\nLéčba je dnes spojována především s terapií korejské značky Rejuran. Kompletní aplikace může zahrnovat až 700 vpichů z jedné nebo dvou stříkaček a jeho cena se v USA pohybuje mezi 500 (10 400 Kč) až 1 000 dolary (20 900 Kč).\nOd července 2024 do června 2025 vzrostly vyhledávání na Googlu pro pojem „Rejuran“ o 153 procent. Vyhledávání pojmu zatímco vyhledávání pojmu „pleťová maska z lososího spermatu“ vzrostlo téměř o 5 000 procent. \nTento trend přinesl výrazné zisky společnosti PharmaResearch, mateřské firmě Rejuranu, jejíž akcie obchodované v Koreji se za stejné období více než ztrojnásobily. „Růst byl velmi rychlý,“ potvrdil hlavní lékař společnosti PharmaResearch Michael Kim.\njsou základními stavebními kameny DNA a RNA, ale v estetické medicíně se označují biologicky aktivní látky extrahované z DNA lososovitých ryb. \nPůsobí jako biostimulátory, které stimulují regeneraci pleti, podporují tvorbu kolagenu a elastinu, zlepšují hydrataci a zlepšují pevnost a elasticitu pokožky.\nSpolečnost uvádí, že za poslední desetiletí prodala celosvětově více než 15 milionů dávek injekčního séra a rychle expanduje v Evropě, na Blízkém východě a v USA. Společnost PharmaResearch tvrdí, že Rejuran zlepšuje hydrataci a elasticitu pokožky a zmenšuje velikost pórů. Než se hrbolky a vpichy zahojí, obvykle to trvá několik dní.\nPro ošetření ovšem existují jistá omezení napříč zeměmi. Zatímco Jižní Korea a Singapur povolují přímé injekční podání látky, americký Úřad pro kontrolu potravin a léčiv (FDA) ji schválil pouze pro lokální použití.\nJehly však nejsou vždy nutné. Pro ty, kteří chtějí chtějí využít výhod polynukleotidů získaných z lososího spermatu, značka nabízí také séra či masky vhodné pro domácí použití.\nO účincích lososího spermatu však nejsou všichni přesvědčeni. Akademická recenze z roku 2024, která se zabývala použitím polynukleotidů v estetické medicíně, zjistila, že zatímco některé studie ukázaly výrazné zlepšení pružnosti a hydratace pokožky, jiné hlásily omezené anebo žádné přínosy.\nPlastický chirurg Gabriel Chiu z Beverly Hills uvedl, že zákrok sám nenabízí, a to i přes rostoucí zájem pacientů. Podle něj existují dobře zavedené lékařské alternativy pro vyhlazení a rozjasnění pleti, například injekce krevní plazmy bohaté na destičky, při kterých se pacientova vlastní krev aplikuje zpět do pokožky.\n„Jde spíš krátkodobý kosmetický efekt než skutečné dlouhodobé řešení,“ uvedl k aktuálnímu trendu, který popsal ho jako přehnanou internetovou senzaci, která přehlušuje lékařský úsudek „Zvědavost prodává,“ doplnil.\nSally Kimová je ovšem s výsledkem kúry spokojená a zákrok doporučuje svým přátelům. Se značkou také navázala spolupráci. Zmínila ovšem, že to neprobíhalo bez bolesti, ačkoliv měla na obličeji znecitlivující krém. „Snažila jsem se odpojit od svého těla,“ uvedla v rozhovoru pro agenturu Bloomberg. „Byla to ta nejbolestivější věc vůbec,“ uzavřela.\n",
    "Date": "2025-09-13T19:00:00.0000000+02:00"
  },
  {
    "Url": "https://www.idnes.cz/praha/zpravy/formule-d4-policie-jizda-fantom.A250907_205532_praha-zpravy_svm",
    "Title": "Řidič formule ukázal, jak ho policie dopadla. Stěžuje si, že neprávem",
    "Categories": [
      "Zprávy z Příbrami a okolí",
      "Formule 1",
      "policie",
      "pozemek",
      "Dálnice D4"
    ],
    "Comments": 813,
    "Images": 30,
    "Content": "Video začíná záběry na skupinku rychlých vozidel prohánějících se po dálnici D4, u čerpací stanice a přilehlých cestách. Po prostřihu už na úzké vesnické cestě jede formule zapřažená za osobním autem na laně až do místa bydliště. „Všude jsou policajti!“ ozve se na videu. Řidiči spěchají za vrata svého domu. \nTam už je policisté dostihnou a formuli obstoupí. „Zavolejte svému nadřízenému a zjistěte si, jak to je, vyřešte si to na veřejný cestě,“ sdělil krátce po svém zastavení řidič policistům, kteří ho kvůli jeho jízdě po dálnici sledovali až domů. Muž se zároveň policisty snažil zastrašit, že kvůli tomuto zásahu přijdou o osobní ohodnocení.\nVyplývá to z videa, které zveřejnil youtubový kanál TrackZone, na kterém jednapadesátiletý řidič ve spolupráci se svým synem a jeho vrstevníky publikuje videa většinou o tom, jak se sportovními auty brázdí české silnice ve vysoké rychlosti.\nHádka policistů s mužem trvala více jak 15 minut a došla až do momentu, kdy syn svého otce nakonec sám vyzval, ať vozidlo opustí. Mladík tak učinil poté, co si ho vzal jeden z policistů stranou a situaci mu vysvětlil. „Je to syn Pepy od Zdendy,“ říká syn svému otci v reakci na to, co mu řekl policista, který podotkl, že řidiče formule osobně zná.\nKrátce poté muž ještě nějakou dobu odporoval s tím, že policisté mají počkat za vraty pozemku a on poté vyleze, na to ale policie nepřistoupila. Řidič pak ještě zavolal operačnímu důstojníkovi, který výjezd na místo koordinoval.\nDůstojník po telefonu řidiči sdělil, že i přes to, že police vstoupila na soukromý pozemek, tak by se jim měl ztotožnit, protože policisté mají důvodné podezření, že spáchal přestupek, a proto musí uposlechnout jejich výzvu. V reakci na to muž dodal, že na jejich konání podá stížnost, ale nakonec s policisty dobrovolně odešel na služebnu, kde však odmítl cokoliv říci.\n„Řidič formule, kterého policisté zastavili a ztotožnili ve voze, se při podání vysvětlení odmítl k celé situaci vyjádřit. Policisté budou celou věc postupovat do správního řízení, kdy mu hrozí pokuta v řádu několika tisíc korun a zákaz řízení,“ řekla k případu policejní mluvčí Michaela Richterová. Již ráno uvedla, že policisté prověřují, zda se jedná o formuli, která se na D4 proháněla nedávno.\nFormule nejsou na provoz na pozemních komunikacích uzpůsobené ani schválené, nemají registrační značky, světla, blinkry ani další bezpečnostní výbavu. „Vjeli nám na soukromý pozemek a porušili tím naše práva, bylo to za mě naprosto zbytečné a nezákonné,“ hájil se naopak dopoledne syn majitele formule Lukáš.\nJízdu formule na českých silnicích policisté v minulosti řešili opakovaně, kvůli helmě však pravděpodobnému řidiči nikdy nebyli schopní prokázat, že skutečně řídil on, i když jej vypátrali. Tentokrát je však situace jiná, protože před zraky hlídek se řidič neměl možnost s nikým vyměnit.\n",
    "Date": "2025-09-07T21:35:00.0000000+02:00"
  },
  {
    "Url": "https://www.idnes.cz/ekonomika/domaci/ministerstvo-zdarovotnictvi-arenberger-rozvolnovani-koronavirus.A210421_093219_ekonomika_kou",
    "Title": "Zlom 3. května. Otevřou se obchody a služby, další žáci se vrátí do škol",
    "Categories": [
      "Andrej Babiš",
      "Antigenní testy",
      "vláda",
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků",
      "Školní rok",
      "Karel Havlíček"
    ],
    "Comments": 1133,
    "Images": 28,
    "Content": "Žáci druhého stupně by se do škol mohli vrátit 3. května, a to rotačně v krajích, kde bude menší výskyt viru. Premiér naznačil, že by se školy a školky mohly otevírat i podle jednotlivých okresů.\u00A0\nPodle premiéra by se ale otevírání mateřských škol mohlo řídit epidemickými údaji z menších celků, než jsou kraje. „Já navrhnu ještě debatu, jestli bychom nešli až na okresy,“ řekl ve středu Babiš. Díky tomu by se podle něj mohly otevřít i školky v některých částech Plzeňského a Středočeského kraje. „Například Plzeň-sever má 106 (nových případů na 100 tisíc obyvatel za sedm dní), Klatovy 120,“ vysvětlil premiér.\nBližší informace by měl podle Babiš říct v pátek ministr zdravotnictví.\u00A0Už nyní je ale podle Babiše jasné, že se do školek vrátí děti v Karlovarském a Královéhradeckém kraji.\n„Otevřou se i některé obchody za přísných hygienických podmínek,“ uvedl Babiš k tomu, jaké další rozvolnění by mělo nastat. Vláda bude jednat o rozvolňování\u00A0ve čtvrtek.\u00A0\u00A0\nČesko by se tak 3. května mělo dostat do další vlny rozvolňování. Podle Babiše by pak měli přijít i další, konkrétní termíny však neuvedl. Vše se bude řídit podle různých ukazatelů, jako je například počet nakažených na 100 tisíc a průměr za 7 dní.\u00A0\nPodle ministra zdravotnictví Petra Arenbergera by už konečně měly přijít na řadu obchody. Bude však stále nutné dodržovat určitý počet zákazníků na prodejní plochu. Plán rozvolňování na první polovinu května, který připravuje ministerstvo zdravotnictví, už má základní obrysy, uvedl ministr na CNN Prima News.\nŽe vláda bude ve čtvrtek rozhodovat o rozvolnění obchodů a služeb, v úterý uvedl ministr průmyslu a obchodu Karel Havlíček. Možný termín otevření obchodů ale neřekl.\n„Všechno směřujeme k tomu, aby do konce dubna bylo možno uvažovat o otevření obchodů nejpozději od 3. května,“ řekl ve středu Arenberger. Neupřesnil, zda budou moci otevřít všechny obchody nebo jen některé. Pouze dodal, že opatření je ještě rozpracované a hlavní body by měla ve čtvrtek projednávat vláda.\nV původním plánu měly před obchody dostat přednost nejnutnější služby, mezi které patří například kadeřnictví. Jelikož by ale služby vyžadovaly při přítomnosti klienta negativní test a ve vládě nenastala shoda, zda by mělo jít o PCR testy či antigenní testy, rizikové kontaktní služby se přesouvají až do druhé vlny rozvolňování.\nČlenové vlády se také nemohli shodnout na tom, zda by negativní test měl být potvrzen z testovacího centra či by stačilo, aby si ho služby udělaly samy.\u00A0\nProvoz obchodů a služeb vláda naposledy povolila zhruba na tři týdny v prosinci. Po Vánocích se už ale většina prodejen nemohla kvůli špatné epidemické situaci otevřít. Nyní mohou být otevřeny jen vybrané obchody jako potraviny, drogerie, lékárny a ze služeb například čistírny, zámečnictví či servisy aut.\nDíky polevování epidemie koronaviru vláda souhlasila s návratem dalších žáků do škol. Od pondělí 26. dubna se obnoví praktická výuka ve středních školách a v posledních ročnících vysokých škol. Zároveň s tím se kompletně otevřou mateřské školy v krajích, kde je týdenní přírůstek nových případů nákazy covidem-19 pod 100 na 100 tisíc obyvatel. Aktuálně jde o Karlovarský a Královéhradecký kraj, podle úterního vyjádření ministra Arenbergera by k nim případně mohl přibýt i Plzeňský kraj.\nPremiér Andrej Babiš v Rozstřelu také uvedl, že by byl rád, kdyby mohli v létě lidé odložit roušky. „Já bych si přál, aby lidé v létě odložili roušky. Doufám, že ano, ale musíme být stále opatrní. Minulý rok jsme udělali chybu. Rozvolňování ještě potrvá, doufejme, že to dopadne dobře. Držme si palce,“ uvedl.\n",
    "Date": "2021-04-21T09:55:00.0000000+02:00"
  },
  {
    "Url": "https://www.idnes.cz/jenproholky/moda-krasa/krajkova-moda-trendy-romantika-zdobeni-doplnky.A250820_164718_jph-moda-krasa_abr",
    "Title": "Je něžná, ženská i sexy. Dopřejte si krajku, podmaní si vás",
    "Categories": [
      "Módní doplňky",
      "Módní trendy",
      "Vše o módě, trendy, tipy, přehlídky",
      "outfit",
      "Poradna: Módní trendy",
      "Týdeník Pestrý svět",
      "krajka",
      "oblečení"
    ],
    "Comments": 0,
    "Images": 31,
    "Content": "Článek vznikl pro časopis Pestrý svět.\nProhlédněte si pohodlně všechny fotografie\n",
    "Date": "2025-08-30T00:00:00.0000000+02:00"
  },
  {
    "Url": "https://www.idnes.cz/xman/styl/konspiracni-teorie-covid-pandemie-nadvlada-deepstate-mesic.A250818_866048_xman-styl_krd",
    "Title": "Fenomén nespokojenců i gen pro pověry. Proč věříme konspiračním teoriím",
    "Categories": [
      "11. září 2001",
      "5G",
      "Greta Thunbergová",
      "Hillary Clintonová",
      "Chemtrails",
      "Justin Trudeau",
      "Měsíc",
      "Očkování proti COVID-19"
    ],
    "Comments": 6,
    "Images": 30,
    "Content": "„Černá je bílá a bílá je černá,“ shrnuje Kevin Costner alternativní pravdy o atentátu na prezidenta Kennedyho ve filmu JFK (1991), ale že je „všechno jinak, než jsme mysleli“, platí pro každou konspiraci, jíž lidé dopřávají sluchu. Ať už se týká chemických postřiků z letadel, které mají omezovat plodnost (tzv. chemtrails), nebo sametové revoluce, již řídily tajné služby.\nPřipojte se ještě dnes a získejte:\n",
    "Date": "2025-08-31T10:00:00.0000000+02:00"
  },
  {
    "Url": "https://www.idnes.cz/kultura/film-televize/ct-serial-osada-tomas-hanak-radek-holub-recenze.A210902_114503_filmvideo_spm",
    "Title": "RECENZE: Už potřetí se staví vatra. Do Osady dorazila epidemie pohody",
    "Categories": [
      "Co ste hasiči",
      "Hvězdy nad hlavou",
      "Osada (seriál)",
      "TV Nova",
      "Radek Holub",
      "Tomáš Hanák",
      "Igor Bareš",
      "Ivana Chýlková"
    ],
    "Comments": 33,
    "Images": 29,
    "Content": "Kdepak koronavirus! Tuzemské televizní seriály zasáhla epidemie povinné pohody a úporné pospolitosti. V Osadě začne vyšetřováním krádeže a volbou náčelníka, z nichž pro následující díly vyplyne, že vyšetřující policista se tu v podstatě uhnízdí a nepraktický ajťák musí na každém kroku dokazovat svou mužnou způsobilost pro výkon náčelnické funkce.\nA nákaza se plíživě šíří dál; vlastně se tu neděje nic než kutilské trampoty ve stylu Pata a Mata, střižené tradičním soubojem vetřelců se starousedlíky. Třeba když se zamřížuje okno, které pak nejde otevřít, nebo se vyzdívá studna, nebo seká kosou. Dámy se hihňají u vína, pánové se navzájem naparují, děti většinou znuděně poflakují.\nStrojený humor má povahu užvaněného sitcomu ze sousedského zápraží a z postav trčí konstrukce: milionář, který se vydává za chudáka, šlechtic, který je na tom přesně naopak, vyznavač židovských rituálů, spisovatelka ženských románků. \nOsvěžující zemitost zosobňuje jen Radek Holub v karikatuře posledního opravdového chlapa a do jisté míry Tomáš Hanák, který svému Čechoameričanovi propůjčuje jasnou parodickou notu ve stylu Divadla Sklep.\u00A0\nAle ve srovnání s charaktery Okresního přeboru či Mostu!, které vzešly z dílny stejného autora, se Osadou potulují pouhé figurky, spoléhající na silnou hereckou sestavu, jinak však zaměnitelné s postavičkami z konkurenčních děl. Ostatně i tady se bude stavět vatra, v nových českých seriálech už potřetí.\nPointy jednotlivých epizod se připravují dlouze, okatě, bez překvapení. Když se zavádí poplašné zařízení odemykané otiskem palce, čeká se, jak si majitel prsty poraní. Když se mladičký pár připravuje na první sex, čeká se, proč se ve finále zvrtne. Od svalnatého nadsamce pak lze čekat módní coming out.\nRežie Radek Bajgar, Jan Bártek, scénář Petr Kolečko, hrají  Martin Myšička, Ivana Chýlková, Radek Holub, Pavla Beretová, Josef Polášek, Tomáš Hanák, Igor Bareš\nKinobox: 70\u00A0%\nPobaví pár situačních nápadů včetně ručního zabíjení sršňů i několik vtipných obratů jako „tváří v tvář idiotovi mysli na své EKG“, jenže jsou to jenom líbivé bonmoty zasvěcené jedinému účelu, jejž v Osadě pojmenuje věta, že „česká pohoda je víc než náboženství“.\nVlídnou galerii svérázných, leč v jádru dobrých lidiček nesmí nic rušit. Na pohodové pohlednice už diváky navykly komerční stanice, ale že na stejnou vlnu naskočí také Kavčí hory, to překvapí - a zamrzí. \u00A0\n",
    "Date": "2021-09-03T13:45:00.0000000+02:00"
  },
  {
    "Url": "https://www.idnes.cz/ekonomika/domaci/oteviraci-doba-sedmnacty-listopad-obchody-otevreno.A231112_101425_ekonomika_pukk",
    "Title": "Obchody budou na svátek 17. listopadu otevřené, očekává se vyšší návštěvnost",
    "Categories": [
      "Otevírací doba v obchodech v době svátků",
      "Státní svátek 17. listopadu 2023",
      "Obchod",
      "Svátek",
      "státní svátek",
      "Černý pátek (Black Friday)",
      "Globus",
      "Advent a Vánoce"
    ],
    "Comments": 22,
    "Images": 28,
    "Content": "„Otevírací doba všech obchodů a hypermarketů Globus je dne 17. listopadu standardní, jak jsou zákazníci zvyklí,“ řekla mluvčí společnosti Aneta Turnovská. Lidé podle ní dárky na Vánoce již nakupovat začali. V popředí zájmu jsou hračky a kosmetické balíčky, doplnila. \n„Vzhledem k tomu, že letos 17. listopad předchází víkendu, očekáváme návštěvnost podobnou jako o víkendech, a ta je tradičně vyšší než v pracovní dny,“ řekl mluvčí Ikea Petr Šašek. Pobočky podle něj budou mít otevřeno standardně.\nNejen státní svátek, ale také slevová akce Black Friday přiláká zákazníky do prodejen Datart, míní mluvčí Petra Psotková. Oficiálně Black Friday připadá na 24. listopadu.\nPřehled lidí o tom, v jaké státní svátky mají obchody otevřeno či zavřeno, se podle marketingové manažerky knihkupectví Luxor Kláry Unzeitigové zlepšuje. „Nestává se ani to, že by k nám zákazníci zcela nechodili v domnění, že máme zavřeno. Dopad na návštěvnost je v tomto ohledu minimální,“ řekla. \nOn-line supermarket Rohlík.cz očekává vyšší zájem spíše ve čtvrtek před prodlouženým víkendem, uvedla mluvčí Denisa Morgensteinová.\nZe zákona o prodejní době v maloobchodě, který vešel v platnost v roce 2016, musí mít prodejny nad 200 metrů čtverečních zavřeno na Štědrý den, první i druhý svátek vánoční, Nový rok, 8. května, 28. září a 28. října. Dodržování zákona v tyto dny sleduje Česká obchodní inspekce. \nBěhem zbývajících státních svátků, kam kromě 17. listopadu spadá i Velký pátek, 1. květen a 5. a 6. červenec, zákaz prodeje neplatí.\n",
    "Date": "2023-11-12T10:36:00.0000000+01:00"
  },
  {
    "Url": "https://www.idnes.cz/sport/tenis/davis-cup-zpravodajstvi-usa-cesko.A250913_190702_tenis_ikuc",
    "Title": "Senzace v Davis Cupu! Češi udolali Američany 3:2 a zahrají si finálový turnaj",
    "Categories": [
      "Jakub Menšík",
      "Jiří Lehečka",
      "Taylor Fritz",
      "Tomáš Berdych",
      "Tomáš Macháč"
    ],
    "Comments": 128,
    "Images": 35,
    "Content": "Velmi vyrovnanou bitvu rozsoudil až poslední možný zápas. A dvacetiletý český talent Menšík tíhu okamžiku zvládl bravurně, zkušenějšího Tiafoea porazil po skvělém výkonu a odšpuntoval velkou českou euforii.\n„Celému týmu se povedl neskutečný úspěch. Já byl sice ten, kdo to dokončil, ale skvělou práci jsme odvedli všichni. Věřili jsme, i když jsme se ocitli v těžkých pozicích. Je to úžasné,“ říkal Menšík v pozápasovém rozhovoru na kurtu.\nReportáž z utkání\nČeši, kteří týmovou soutěž ještě ve starém formátu v letech 2012 a 2013 vyhráli, se na finálový turnaj probojovali po dvou letech. Letos bude závěrečnou fázi hostit od 18. do 23. listopadu italská Boloňa.\nCelé střetnutí v Delray Beach začalo už v pátek, kdy Lehečka nejprve porazil Tiafoea a Menšík poté podlehl světové pětce Tayloru Fritzovi. V sobotu se svěřenci kapitána Tomáše Berdycha ocitli na pokraji porážky, když Tomáš Macháč s Menšíkem nezvládli čtyřhru proti Rajeevu Ramovi a Austinu Krajicekovi 6:7, 7:5 a 4:6.\nZa stavu 1:2 se ale blýskli Lehečka, který si vyšlápl na Fritze 6:4, 3:6, 6:4, a poté také Menšík proti Tiafoeovi.   \n„Jsem na tým nesmírně pyšný, kluci hráli opravdu skvěle,“ chválil Berdych. „Tohle je nejlepší odměna za práci, kterou všichni odvedli.“\nMenšík na Tiafoea vlétl ve velkém stylu – ukořistil prvních dvanáct výměn a bleskově vedl 3:0. \nV závěru první sady získal ještě druhý brejk a za necelou půlhodinu se radoval ze suverénního výsledku 6:1. Tiafoe byl viditelně nervózní a dělal školácké chyby. \nČeši porazili Američany teprve podruhé ze sedmi zápasů, které s nimi v Davis Cupu odehráli. Před letoškem je porazili jen v roce 1996, kdy vyhráli v Praze taktéž 3:2. Naposledy se s nimi utkali před osmnácti lety v Ostravě, kde prohráli 1:4.\nVe druhém dějství se 27letý Američan, kterému v globálním pořadí patří 29. místo, mírně zlepšil. Světové sedmnáctce Menšíkovi okamžitě oplatil brejk z prvního gamu, čímž odstartoval vyrovnanou pasáž, která trvala až do skóre 4:4. \nZa tohoto stavu se domácí tenista opět roztřepal, Menšík mu sebral podání a vzápětí stylově proměnil druhý mečbol – vypálil při něm své sedmé eso v zápase. \nA společně s dalšími členy českého hráčského i realizačního týmu mohl slavit senzační postup.\nK obratu ze stavu 1:2 zavelel Lehečka, který do souboje týmových jedniček proti Fritzovi nastupoval s vědomím, že musí vyhrát. V žebříčku mu patří 16. pozice a proti hvězdnému Američanovi favoritem nebyl, navíc ho ani jednou ze čtyř předchozích případů neporazil.  \nReportáž z utkání\nAž v Delray Beach to po dvou a půl hodinách zlomil. \n„Byl to skvělý zápas, ale Taylora už mám plné zuby, protože spolu takové bitvy hrajeme často,“ připomněl třiadvacetiletý Čech třeba duel zkraje srpna v Torontu, kde o čtyři roky staršímu Američanovi podlehl v tiebreaku třetí sady.  \nOba soupeři dali třináct es, Lehečka vyhrál na vítězné údery 42:37 a nemuselo ho mrzet ani to, že zužitkoval jen tři brejkboly ze 17. \nPrvní sadu získal díky krádeži Američanova podání ve třetí hře, ve druhém dějství ale o servis ve druhém gamu přišel a v dalším průběhu ani jeden ze sedmi brejkbolů nevyužil. \nTaké v rozhodující sadě ukořistil Fritz brzký brejk, nicméně Lehečka tentokrát zareagoval a srovnal na 1:1. Pak vymazal i po jednom soupeřově brejkbolu ve třetím a pátém gamu a za stavu 5:4 udeřil.\nDíky trpělivé a přesně hře a několika chybám protivníka si na returnu vypracoval vedení 40:0 a tři mečboly. A druhý po výměně, v níž mu pomohla páska, proměnil.  \nSobotní program začal čtyřhrou, do níž kapitán Berdych k Macháčovi původně nahlásil Adama Pavláska, ale nakonec ho nahradil Menšíkem. \nReportáž z utkání\nA pár složený ze dvou skvělých singlistů svedl s bývalými světovými jedničkami a zkušenými deblisty Krajicekem a Ramem vyrovnanou bitvu. \nTrvala dvě a tři čtvrtě hodiny, navíc ji ještě na více než dvě hodiny přerušila pauza kvůli nepříznivému počasí. \nČeši ve třetím setu nejprve dotáhli z 0:2 na 2:2 a následně se drželi až do stavu 4:4. Pak ale Menšík čistou hrou ztratil podání a Američané závěr zvládli.\nTomáš Macháč (vlevo) a Jakub Menšík během daviscupové čtyřhry proti Američanům\nV prvním setu Menšík a Macháč, který si na začátku páté hry při pádu narazil nohu a vyžádal si ošetření, odvrátili všech pět brejkbolů, z nichž tři poslední byly zároveň setboly. Ale ve zkrácené hře sami nevyužili jednu šanci sadu získat a prohráli 6:8. \nVe čtvrtém gamu druhého dějství promarnili tři brejkboly, a když vedli 4:3, zápas na více než dvě hodiny přerušila výstraha kvůli hrozbě bouřky a následný déšť. Po návratu na kurt se Čechům dařilo a za stavu 6:5 poprvé v utkání bodovali na returnu, když obrali o servis 41letého Rama.\nJenže v rozhodujícím setu neustáli dramatickou koncovku. Nepomohlo jim ani 53 vítězných míčů, z toho 13 es. Američané měli winnerů o 16 méně, ale v klíčových momentech prokázali větší deblové zkušenosti. \nČeši je sice porazili v únoru na turnaji v Acapulcu, což byl jeden z důvodů, proč je Berdych nominoval, avšak v Delray Beach jim to těsně nevyšlo. \nNicméně jim to nakonec vadit nemuselo, reprezentanti díky skvělým výkonům Lehečky a Menšíka v závěrečných dvouhrách otočili skóre na konečných 3:2 a slaví postup na osmičlenný finálový turnaj. \nJistou účast měli v Boloni už s předstihem domácí obhájci titulu Italové a kromě Česka se k nim nyní přidali Němci, Rakušané, Francouzi a Argentinci. Hrají se ještě duely Španělsko vs. Dánsko (po prvním dni 0:2) a Austrálie vs. Belgie (po prvním dni 0:2).\nDelray Beach (USA)\nUSA - Česko 2:3 Krajicek, Ram - Macháč, Menšík 7:6 (8:6), 5:7, 6:4Fritz - Lehečka 4:6, 6:3, 4:6Tiafoe - Menšík 1:6, 4:6\n",
    "Date": "2025-09-14T06:36:00.0000000+02:00"
  },
  {
    "Url": "https://www.idnes.cz/zpravy/domaci/prehledne-vladni-narizeni-opatreni-restaurace-kluby-bazeny.A210530_075527_domaci_wass",
    "Title": "PŘEHLEDNĚ: Otevírají se restaurace a bazény. Na diskotékách se nesmí tančit",
    "Categories": [
      "bazén",
      "Koronavirus (covid-19)",
      "Koronavirus v Česku",
      "noční klub",
      "opatření",
      "Otevírací doba v obchodech v době svátků",
      "restaurace"
    ],
    "Comments": 324,
    "Images": 31,
    "Content": "Restaurace a další stravovací zařízení budou moci od pondělí 31. května otevřít strávníkům také své vnitřní prostory, dosud mohly fungovat jen zahrádky.\u00A0Otevírací doba už navíc nebude omezena. \nHostů bude moci být tolik, kolik je míst k sezení. Stále však platí, že u stolu budou moci sedět nejvýše čtyři lidé, pokud nejsou z jedné domácnosti, nutné bude nadále i dodržování rozestupů a nošení ochrany úst a nosu mimo konzumaci.\nPodle vládního nařízení musí mít hosté restaurace negativní testy na koronavirus, očkování nebo potvrzení o prodělání nemoci covid-19. Restaurace budou jediná zařízení, kde bude umožněno se prokázat samotestem. Dodržování tohoto nařízení je však v praxi téměř nevymahatelné.\nS omezeními budou moci v pondělí otevřít hudební, herní, taneční či společenské kluby a diskotéky. Podle vládního nařízení se v nich ale nesmí tančit,  k dispozici budou pouze místa na sezení. Posazeni budou lidé jako v restauracích, po čtyřech u jednoho stolu, pokud nepochází z jedné domácnosti. V klubech nesmí být živá hudba ani tanec.\nHosté budou muset nosit ochranu dýchacích cest a dodržovat rozestupy. Lidé se kromě testů z oficiálních odběrových míst budou moci prokázat potvrzením o prodělání nemoci v posledním půl roce nebo očkování.\nOd\u00A0pondělí\u00A031. května 2021\u00A0bude povoleno\u00A0setkávání se na akcích v\u00A0maximálním počtu 75 osob\u00A0ve vnitřních prostorech a 150\u00A0osob\u00A0venku, musí být ale splněna alespoň jedna z\u00A0následujících podmínek:\u00A0\nTyto podmínky jsou stejné také pro vstup do klubu, posilovny nebo na bazén. Samotestem ze zaměstnání se člověk prokáže jen v restauraci, u kadeřníka,\u00A0manikérky nebo masérky a\u00A0dalších službách péče o tělo.\nV muzeích, galeriích a památkách budou od pondělí možné skupinové prohlídky, a to nejvýše pro 10 lidí\u00A0bez omezení, nebo až pro 30, jestliže se prokáží bezinfekčností.\nPěvecké sbory mohou společně zpívat při účasti 30 osob, lidé ale mají mezi sebou mít rozestupy dva metry a také mít splněnu jednu z podmínek – očkování, testování nebo prodělání nemoci. Během zpěvu si mohou sundávat ochranu dýchacích cest, musí se ale vést evidence účastníků.\nU kongresů a dalších hromadných akcí bude navýšen počet účastníků. Účastnit se jich bude moci uvnitř i venku až 250 lidí, včetně vystupujících či pořadatelů, za splnění podmínky naplnění maximálně 50 procent kapacity míst k sezení. Dosud byly kongresové akce povoleny s účastí nejvýše 50 lidí uvnitř a 100 venku.\nVe vnitřních sportovištích bude platit od pondělí už jen limit jednoho člověka na 15 metrů čtverečních, dosud k tomu byla navíc omezena maximální kapacita na nejvýše 30 návštěvníků.  Lidé budou moci užívat i šatny.\nUmělá koupaliště, sauny, solné jeskyně či wellness se budou moci od pondělí otevřít. V bazénech a na koupalištích bude platit limit jednoho člověka na 15 metrů čtverečních vodní a odpočinkové plochy v její bezprostřední blízkosti. V saunách, wellness nebo solných jeskyních bude smět být kapacita naplněna na maximálně 30 procent.\nV bazénech a koupalištích bude nutná ochrana dýchacích cest jen při vstupu nebo v odpočinkových zónách, nikoliv ve vodě. Lidé se při vstupu do všech výše zmíněných provozů budou muset prokázat negativním testem na koronavirus, který podstoupili v oficiálním odběrovém centru, certifikátem o očkování nebo dokladem o prodělání nemoci covid-19 v posledních 180 dnech.\nOd pondělí zase začnou fungovat herny a kasina, kde bude moci být jeden návštěvník na 15 metrů čtverečních vnitřní plochy, která je přístupná veřejnosti. Lidé budou muset mezi sebou dodržovat odstupy alespoň dva metry, nutná bude ochrana úst a nosu.\nLidé se budou muset podobně jako ve službách prokázat negativním PCR testem ne starším než sedm dní, nebo negativním antigenním testem provedeným nejdéle před 72 hodinami, oboje jen z oficiálních odběrových center. Platný bude také certifikát o očkování nebo doklad o prodělání nemoci covid-19 v uplynulých 180 dnech.\nZe Slovenska, Polska, Německa, Rakouska, Maďarska, Slovinska i Chorvatska a ze států s nízkým rizikem nákazy koronavirem bude možné od příštího týdne přicestovat bez omezení 22 dní po první dávce vakcíny proti covidu-19, v případě jednodávkové vakcíny je to 14 dní. Pravidla cestování očkovaných Čechů do zahraničí, včetně jmenovaných zemí, se ale i nadále liší podle jednotlivých států.\nŠirokým rozvolněním ministerstvo reagovalo na rozsudek Nejvyššího státního soudu, který\u00A0zrušil regulaci provozu restaurací, heren a kasin v nařízení ministerstva zdravotnictví.\u00A0„Nechci jít proti rozhodnutí soudu,“ řekl v pátek ministr zdravotnictví Adam Vojtěch. \n",
    "Date": "2021-05-31T00:00:00.0000000+02:00"
  },
  {
    "Url": "https://www.idnes.cz/zpravy/domaci/karel-havlicek-wifi-zahradky-covid-19-opatreni.A210513_103221_domaci_kzem",
    "Title": "Pivo, jídlo a pryč, vysvětlil Havlíček zahrádky bez wi-fi. Babiš má pochyby",
    "Categories": [
      "Karel Havlíček",
      "Koronavirus (covid-19)",
      "Koronavirus v Česku",
      "opatření",
      "Otevírací doba v obchodech v době svátků"
    ],
    "Comments": 975,
    "Images": 28,
    "Content": "Premiér Andrej Babiš však na polední tiskové konferenci blokování wi-fi zpochybnil. Ještě se o tom bude jednat na vládě v pátek, upozornil předseda vlády.\n„Muzika a v zásadě i wi-fi jsou na zahrádkách zakázané, protože není cílem, aby se tam zejména mladí lidé potkávali, dali si jedno pivko a seděli tam čtyři hodiny,“ vysvětlil ráno Karel Havlíček v pořadu Nový den CNN Prima News.\nPodobná vládní opatření jsou podle něj i v dalších zemích, například v Bavorsku. Tato omezení by měla trvat jen několik týdnů, pak by se měl provoz vrátit do normálu. Havlíček také dodal, že i přes rozvolnění stále není doporučeno trávit na zahrádkách celý večer a setkávat se s přáteli.\nKromě toho se musí zákazníci prokázat také negativním testem. Podmínka se však nelíbí některým restauratérům, podle kterých bude kontrola těžko proveditelná.\n„Vše je proveditelné, akorát musíme chtít. A pokud budeme stále hledat důvody, proč to neudělat, a nabádat ostatní, že to vlastně není nezbytně nutné, možná tím získáme něco ve smyslu určitého ulehčení, ale ve finále tím trestáme sami sebe,“ dodal Havlíček s tím, že vláda ve čtvrtek upřesní další instrukce ke kontrole testů.\nNa ministerstvu se také řeší covidová aplikace, která by celý proces ulehčila. V aplikaci by tak mohla být informace, jestli je člověk testovaný, popřípadě očkovaný nebo covid prodělal.\n„V nejbližších dnech budou stáhnutelné,“ slíbil Havlíček. Do budoucna by se pak mohly propojit s celoevropským covid pasem.\n",
    "Date": "2021-05-13T12:10:00.0000000+02:00"
  },
  {
    "Url": "https://www.idnes.cz/kultura/film-televize/prvni-dojmy-z-filmu-iron-man-3.A130425_175946_filmvideo_spm",
    "Title": "PRVNÍ DOJMY: Iron Man 3 dostal oživující injekci vtipu",
    "Categories": [
      "Vtip",
      "Ben Kingsley",
      "MAN",
      "Robert Downey Jr.",
      "Spojené státy americké",
      "Indiana",
      "Indiana Jones (archeolog)",
      "dabing"
    ],
    "Comments": 38,
    "Images": 29,
    "Content": "Premiérový snímek přináší několik dobrých zpráv. Zaprvé, ani 3D už neznamená povinné prokletí českým dabingem. Jde to i s titulky, takže vlk neboli osobitá jízlivost hlasu Roberta Downeyho Jr. se nažere a koza, tedy pár efektních prostorových scén včetně hromadného volného pádu, zůstane celá.\nUSA, hrají Robert Downey Jr., Ben Kingsley\nKinobox: 79\u00A0%\nIMDb: 7.1\nZadruhé, výstřednímu vynálezci podobně jako Indianu Jonesovi vyloženě sluší mezigenerační špičkování. Iron Manův parťák jde s věkem ještě níž a prohnaný cynismus, s\u00A0nímž školák zkouší citově vydírat hrdinu, jenž ho stejně otrle odkopává, patří k nejsladším okamžikům filmu.\nZatřetí, Ben Kingsley tu předvádí parádní hereckou etudu, prakticky dvojroli exotického teroristy a neškodného staříka v jedné osobě. A začtvrté, občasné úzkostné stavy sice superhrdinovi přidávají na lidské zranitelnosti, ale rozhodně nevedou k unylosti, naopak ani jim nechybí všudypřítomný půvab sebeironie.\nPravda, pak je tu ještě jakási omletá zápletka o mocném padouchovi a ohroženém prezidentovi, pročež je nutno proměnit půl Ameriky v kůlničku na dříví. Ale kdo by se jí zdržoval, když se docela příjemně baví.\u00A0 \n",
    "Date": "2013-04-25T18:26:00.0000000+02:00"
  },
  {
    "Url": "https://www.idnes.cz/zpravy/zahranicni/nemecko-balik-zasob-na-krizi.A161105_2283982_zahranicni_jw",
    "Title": "Zásoby na válku či blackout jsou v Německu v kurzu. Česko to nechystá",
    "Categories": [
      "Německo",
      "Thomas de Maiziere",
      "Vaříme z vajec",
      "Dana Drábová",
      "Hasičský záchranný sbor České republiky",
      "Pobaltí",
      "Martin Stropnický",
      "Ministerstvo obrany"
    ],
    "Comments": 178,
    "Images": 25,
    "Content": "Sichersatt v překladu znamená něco jako „bezpečně sytý“. Švýcarskoněmecká firma z Rielasingenu svůj celkový obrat nezveřejňuje, ale denně vyřizuje stovku objednávek.\nBalíky vypadají jako krabice zhruba litrových plechovek, které připomínají proviant pro vojáky. V jedné jsou fazole, v další rýže, čočka, sušené mléko, sušené vejce a jiné suroviny. „Jsme tři vlastníci a náš švýcarský předseda představenstva býval velmi oceňovaný profesionální kuchař. Jídelníček proto sestavoval on na základě nutričních tabulek,“ popsal pro MF DNES zrod „nouzového jídla“  spolumajitel firmy Sichersatt Philip Nater.\nRedaktorka MF DNES vyzkoušela, jak se dá s nouzovými zásobami přežít týden bez elektřiny, světla  či možností nakupovat\nJe to docela velký byznys, když uvážíme, že firma nabízí třeba „rodinné balení“ nouzové stravy pro čtyři lidi na měsíc za 950 eur, tedy skoro za 25 tisíc korun. Ještě třikrát dražší je „roční balík“.\nZajímavé je, že Sichersatt garantuje trvanlivost zboží až do roku 2026. Nepoužívá však žádné speciální konzervanty, jediným jejím „know-how“ je „vakuovací přístroj“, který plní plechovky jídlem. „Ale když se to dobře skladuje, vydrží jídlo ještě mnohem déle než deset let,“ dodal Nater.\nMarketingově firma prodává své produkty jako „nejlepší možné pojištění“ pro případy, kdy by se zhroutily všechny trhy a měny. Zkrátka jídlo ve sklepě je největší jistota. Samozřejmě že Sichersatt není jediný, který se tomuto oboru podnikání věnuje. Jiná firma Not-Vorrat má ještě širší sortiment a kromě kebabu či hamburgeru v plechovce nabízí celou „krabičku poslední záchrany“ za 250 eur. Je zde i vařič a solární rádio.\n„Nakupovací horečka“ začala v Německu v půlce srpna, když deník Frankfurter Allgemeine Zeitung získal nový devětašedesátistránkový plán civilní obrany spolkové vlády pro případ války ještě před jeho projednáním. Nešlo tam jen o zmíněné zásoby na deset dní, ale člověk by měl mít i topivo, záložní baterie či teplé deky.\nNěmecká vláda dál například plánuje zpevnit konstrukci některých budov či zřídit „dekontaminační centra“ pro případ biologického útoku.\nNačasování však nebylo úplně nejšťastnější, protože „příprava na válku“, o které německá vláda přemýšlela poměrně dlouho, byla představena po několika teroristických útocích na německé půdě a během migrační vlny, takže si to lidé spojili a brali to jako něco, co bezprostředně hrozí.\n„Němci připravovali koncepci pro případ radikálního ohrožení státu a destrukce společnosti - něco, co s největší pravděpodobností nikdy nenastane,“ vysvětluje ředitel odboru ochrany obyvatelstva českého Hasičského záchranného sboru Daniel Miklós.\nRýže, čočka, umělá strava\nV nouzovém balíčku za cca 7 tisíc korun od firmy Sichersatt, který MF DNES testovala, bylo:\nBalík zásob, který připravila švýcarskoněmecká firma Sichersatt\nPřipomíná, že bez většího rozruchu napříč Evropou nedávno v Pobaltí rozdistribuovali už čtvrté aktualizované vydání příručky, jak se má občan chovat při ruské invazi, včetně návodů pro přežití v přírodě.\nČeští experti se neshodnou na tom, jak dlouho by reálně mohla trvat krize, při které by se musela rodina o sebe postarat sama bez pomoci státu. Deset dní z německého doporučení většinou považují za příliš dlouhou dobu.\nPotenciální kolaps odhadují na dva až tři dny, což je ale zase doba, kterou většinou pokryjí i běžné zásoby v chladničce. Je také téměř vyloučeno, že blackout by nastal na území celého státu, ale spíše v nějaké menší lokalitě.\nPřesto se diskuse o připravenosti lidí na nouzové situace rozbíhá i v České republice. Přispívá k ní třeba předsedkyně Státního úřadu pro jadernou bezpečnost Dana Drábová, která se o tom zmínila v několika novinových rozhovorech. Drábová opakuje, že Češi moc připravení nejsou. „Minimum je být připraven na prvních zhruba 48 hodin,“ říká Drábová.\nV Česku však zatím nehrozí, že by vláda doporučovala lidem schraňovat zásoby, deky a baterky na určitý počet dní. „Ministerstvo vnitra dokončuje audit národní bezpečnosti, který má vyhodnotit nové hrozby,“ odpověděl stroze mluvčí vlády Martin Ayrer.\nMinistr obrany Martin Stropnický (ANO) také už dříve v MF DNES řekl, že „je určitě nutné zvýšit povědomí o branné připravenosti a výchově“ .\nV České republice má na starosti civilní obranu a přípravu obyvatelstva Hasičský záchranný sbor a přípravu na válku ministerstvo obrany. Hasiči mimochodem zpracovávají krizové plány na 22 základních druhů různých „katastrof“.\n„Česko jde ale trochu jinou cestou než Němci. My se snažíme udělat vše pro to, aby k situaci, kdy by člověk zůstal několik dní bez pomoci, nedošlo. Spíše bychom nařídili evakuaci,“ říká Daniel Miklós, ředitel odboru ochrany obyvatelstva Hasičského záchranného sboru.\nZ toho vyplývá, že člověk by si měl umět sbalit takzvané evakuační zavazadlo. Avšak rozhodně to neznamená, že by lidé měli mít sbalený batoh ve skříni. Spíše by měli vědět, kam sáhnout pro věci, když budou muset spěšně odejít třeba po vyhlášení třetího povodňového stupně. Naostro připravenost obyvatel prověřily několikrát povodně, na blackout cvičil v roce 2014 pražský magistrát. \n",
    "Date": "2016-11-06T15:03:00.0000000+01:00"
  },
  {
    "Url": "https://www.idnes.cz/sport/cyklistika/vuelta-20-etapa-reportaz.A250914_072921_cyklistika_tm2",
    "Title": "Jsem na limitu, víc nejde. Jak Almeida kapituloval a Vingegaard korunoval dílo",
    "Categories": [
      "Vuelta",
      "Almeida",
      "Jonas Vingegaard",
      "Sepp Kuss",
      "Jan Hirt",
      "Thomas Pidcock",
      "UAE Team Emirates"
    ],
    "Comments": 5,
    "Images": 34,
    "Content": "JAK SE DOSTAT NA START? Městečko Robledo de Chavela poprvé hostí start etapy Vuelty. Sídlí tu madridské Centrum NASA, jedna ze tří stanic, které sledují mise do hlubokého vesmíru. Budovy jsou vybaveny supermoderními technologiemi, ale technicky zvládnout příjezd konvoje Vuelty se místním a organizátorům nedaří. Na doporučenou příjezdovou silnici pouští i fanoušky s jejich automobily, a tak se vytváří tříkilometrová zácpa, ve které nejde ani předjíždět v protisměru, protože tudy se vrací ti, kteří ztratili nervy. \n„A teď máme dělat co?“ ptá se mě 50 minut před startem řidič autobusu Astany, který uvízl hned za mnou. Ještě dál jsou v hadu vozidel uvízlé autobusy a týmové vozy Arkey, Q36.5, Education First a Picnic - Post NL. Inu, vyplatí se vyrážet na start ve větším předstihu.\nNaštěstí policisté konečně prozřou, uvolní protipruh a umožní týmům objet vozy fanoušků.\nPOČÍTÁNÍ SEKUND. Ano, tím nejdůležitějším číslem je 44. Tolik sekund dělí před 20. etapou Jonase Vingegaarda a Joaa Almeidu. \n„Není to zase tak moc, vše je otevřené. Jsme namotivovaní, bude to pořádně rychlý závod,“ říká Portugalec u pódia v novinářské mixzóně. Musí to říkat, kvůli soupeřům i svým pomocníkům. Sám sobě nicméně přiznává: Necítím se vůbec dobře, něco na mě leze.\nKdyž se ho zeptají, zda nelituje čtyř bonusových sekund, které mu v pátek Vingegaard sebral při prémiovém spurtu v Salamance, pouze stroze odpoví: „Ani ne.“\nVingegaard o chvíli později prohlásí: „Čtyři sekundy ještě nikdy nerozhodly Vueltu. Ale nikdy nevíte.“\nÚSMĚVY PŘED STARTEM. Muž v červeném trikotu lídra závodu sedí na schůdkách od pódia a dlouze se směje, což nebývá u pana Vingegaarda právě obvyklé. Ale možná se směje proto, že při prezentaci týmu Visma předtím zapěli Seppu Kussovi „Happy birthday“. Už počtvrté slaví Američan narozeniny v průběhu Vuelty. Předloni na Angliru při nich málem ztratil svůj červený dres. Teď chce co nejvíce přispět k tomu Vingegaardovu.\n\uD83C\uDF82 \uD835\uDC12\uD835\uDC04\uD835\uDC0F\uD835\uDC0F\uD835\uDC18 \uD83D\uDE0D@seppkuss #LaVuelta25 https://t.co/B47ZXJclDz\nEgan Bernal dělá společnou fotografii kolegům ze stáje Ineos, usazených v křesílkách pro jezdce. A Jakub Otruba přidává další zážitek do svého seznamu cyklistických snů, které si letos plní. Coby muž, jenž byl vyhlášen největším bojovníkem minulé etapy, má právo stát na startu v první řadě s majiteli dresů a s pátečním vítězem. \nAno, tady je všechny máme: Vingegaard, Phillipsen, Pedersen, Vine, Pellizzari - a Otruba.\nTak ještě selfie, Jakube... a můžeme jet.\nStartline selfie \uD83E\uDD33\uD83D\uDE0DSelfie del día \uD83E\uDD33\uD83E\uDD79#LaVuelta25 https://t.co/4ludB4ChkX\nBOJ O ÚNIK. Heeej, zbrzděte to na chvíli. Ještě nedojedou ani od neutrálního k ostrému startu a pár jezdců je po pádu na zemi, mezi nimi i Mikkel Bjerg z UAE. Jako by tím chtěl předznamenal, že tohle nebude pro tým UAE zrovna ideální den. \nOstrý start je na chvíli pozdržen a potom už se mohou rvát o únik. Až na druhém stoupání na Puerto de la Paradilla se skutečně vytvoří a je v něm hned 36 jezdců včetně Jana Hirta. A také Eddie Dunbar z Jayca AlUla. Moment, ještě před chvílí Dunbar přece u startu do mikrofonů tvrdil: „Dneska nebude mít únik žádný nárok, je to den pro lídry celkové klasifikace.“ Co tady tedy dělá?\nJezdci UAE a Red Bullu - Bory kontrolují a diktují ostré tempo pelotonu, uprchlíkům dopřávají maximálně půldruhé minuty k dobru. „My také potřebujeme nahnat čas, stejně jako UAE, můžeme si pomoci a vytvořit společně těžký závod,“ hlásil před etapou Jai Hindley z Red Bullu, který míní zaútočit na třetí pozici Toma Pidcocka.\nMimochodem, peloton už minul i mohutný El Escorial, někdejší sídlo mocných španělských králů, za jehož zdmi se kdysi splétala přediva nesčetných intrik.\nJaké „intriky“ dnes vymyslely na týmových poradách v autobusech ty nejsilnější stáje?\nPROTESTUJÍCÍ. Ano, samozřejmě, jsou tu znovu. Velké zástupy s propalestinskými vlajkami, hluční, často i nepříjemně verbálně agresivní. Policisté jsou ve střehu, tentokrát stojí tvářemi obráceni k davu, vartují. Ale dokážou uhlídat vše? Demonstranti si údajně ve skupinách na sociálních sítích, kde se organizují, vytipovali tři místa, kde chtějí narušit závod. Ví o nich policie? Nedojde k dalšímu skandálu? Zatím se tak neděje. Zatím...\nNAVACERRADA. První ze dvou stoupání na klasický vrchol Vuelty je před nimi. „Uvidíme tu útoky na dlouhou vzdálenost?“ ptá se oficiální účet závodu na sítí X, čímž má pochopitelně na mysli tým UAE. \nNo... neuvidíme.\nNa vrcholu je z původně početné party uprchlíků pohromadě jen dvanáct, včetně Hirta, minutu před pelotonem. Ve sjezdu se však jejich parta rozpojuje na dvě poloviny a Hirt bohužel zůstává v té zaostávající.\nJuan Ayuso přivádí na vrchol řádně prořídlý peloton, Almeida má stále k ruce čtyři pomocníky. Ovšem klíčové budou jeho nohy.\n\uD83C\uDFF0\uD83E\uDD29\uD83D\uDCF8 @cxcling | #LaVuelta25 https://t.co/qH3zfL01aW\nCERCEDILLA. Sjíždějí do městečka, kde vrcholila poslední horská etapa ročníku 2015. Vzpomínáte? V den, kdy se startovalo právě od paláce Escorialu, upekla tehdy stáj Astana ďábelský plán, který na posledních třech horských prémiích závodu odrovnal Toma Dumoulina a vysvlékl jej z červeného trikotu, načež nizozemský jezdec seděl za cílem jak hromádka neštěstí a Fabio Aru oslavoval svůj první (a jak se později ukázalo i poslední) titul z Grand Tour.\nAru je na místě činu znovu, i když už „pouze“ jako čestný host. Bude se dnes zase převlékat dres lídra, Fabio? Neodpoví přímo, ale pronese: „Jonasova výchozí pozice je silná.“\nDeset let staré události připomněl jakýsi dobrák před etapou také Vingegaardovi. Dán nehnul brvou a odpověděl: „Samozřejmě, že vím, že i v poslední horské etapě se tu majitel červeného dresu měnil. Ale uděláme s týmem vše pro to, aby se to dnes nestalo.“ Podporu má zatím v balíku stejně mocnou jako Almeida.\nSKANDÁL (UŽ ZASE). V údolí pod vrcholem, kde se opět stáčejí ke stoupání Navacerrada, se to stane. U kruhového objezdu velká skupina propalestinských aktivistů s vlajkami vbíhá na silnici, sedne si na asfalt, chytnou se za ruce a chtějí přehradit trať. Seriál skandálů na této Vueltě pokračuje. \nPolicistů je zde málo, nezvládají je ani s pomocí pořadatelů rozehnat. Co si počít? Jezdci zachovají duchapřítomnost a objíždějí demonstranty po nájezdech na kruhový objezd, ti se vzápětí rychle snaží přemístit, aby zatarasili i tuto cestu. Je to nechutná vložka ostře sledované etapy, ale naštěstí zásadně neovlivní souboj o titul.\nVzpomenu si na nedávný rozhovor s pracovníky servisu firmy Škoda na Vueltě, jak mi vyprávěli o jednom z ředitelských aut závodu. Demonstranti ho pokopali a zdemolovali mu kapotu. Aneb když anarchie a násilí vítězí nad sportem.\n#Protest against the global #La_Vuelta race in #Spain in objection to the participation of an Israeli team#Palestine Pro-Palestine protesters in Spain have been pushing for the Israel-Premier Tech team to be kicked out of the La Vuelta cycling race. The team is owned by a https://t.co/3HeWTkwJj0\nPOSLEDNÍ AKT UPRCHLÍKŮ. Podruhé se drápají na Navacerradu, tentokrát z jižní strany a s vidinou finálního přídavku v podobě tří kilometrů na Bolu del Mundo, o nichž Alberto Contador v roli experta Eurosportu prohlásil: „Je to hororový kopec.“\nJen tři jezdci z původního úniku se stále drží před valící se skupinou favoritů. Útočí Giulio Ciccone z Lidl - Treku. Chtěl jet na Vueltě o titul, v prvním týdnu vypadal skvěle, ale zánět v oblasti hyždí jej vyřadil z červené hry. Že by získal aspoň etapu? Ujíždí Mikelu Landovi a Eganu Bernalovi, pak pro změnu pokračuje společně s Landou. \nBernal je vyřízený, takřka zastavuje, propadá se za skupinu favoritů. V ní se začínají dát věci. Odpadá muž v bílém Giulio Pellizzari z Red Bullu, záhy i průběžně šestý Felix Gall z Decathlonu. Jay Vine táhne za sebou Almeidu, nikdo však neútočí. \nPět kilometrů před cílem je pospolu dvanáct jezdců. Hirt ještě chvíli pomáhá parťákovi Matthewovi Riccitellimu, než si naordinuje vlastní tempo k vrcholu.\nBETONOVÝ VRCHOL. A už se blíží k Bole del Mundo. Landa se 3,6 kilometrů před cílem otáčí a vidí - nevyjde nám to. Ve skupině lídrů má odpracováno i Vine, teď už je to na Almeidovi. Najíždějí na betonové panely Boly del Mundo. Kdo říkal, že sem organizátoři nepustí nejen týmové vozy, ale ani diváky, kvůli ekologii a ochranně národního parku? Buď organizátoři blufovali, nebo ty davy lidí prostě neuhlídali. Jistě, i palestinské vlajky tady vlají, ale nikdo do trati neskáče.\n\uD83D\uDCF8 PIC OF THE DAY | FOTO DEL DÍA \uD83D\uDE0D Powered by Plenitude | #LaVuelta25 \uD83E\uDE84 @cxcling https://t.co/2eZpgAbH5Z\n„Ta cesta byla ještě nedávno ve strašném stavu, ale díry jsou skvěle vyspravené,“ ocení Contador.\nAlmeida jede na Bolu ze špice. Za ním Vingegaard, Hindley, Pidcock, Kuss. Mírně odpadá Riccitello, ovšem vidina bílého dresu mu dodává energii značky extra. „Pellizzari ztrácí, můžeš ten dres mít,“ ženou ho sportovní ředitelé stáje Israel – Premier Tech.\nDOJDE NA ÚTOK UAE? A NEBO NE? Almeida má na 20procentních úsecích zaťaté zuby, ohlíží se. Kolik nás je? Čtyři. Ale že bych Jonasovi nastoupil? Já bych rád, ale... Ne, nedokážu to. Už nemám kde brát. Nedokážu zvrátit tenhle závod. \nZkouší zaútočit Hindley. Neúspěšně, drží se jej i Pidcock. Kilometr a půl před cílem se otáčí Vingegaard. Jsi tam pořád, Seppe? Jasně, že jsem. Není nad to trávit narozeniny na Bole del Mundo v čele závodu, že?\nJe to tak prudké a ten povrch tak hrubý. Je tu opravdu přetěžké zvednout se z kola, pomyslí si Kuss.\n\uD83D\uDCF8 Foto del día #MásporDescubrir ⛰️\uD83D\uDCF8 Pic of the day #MásporDescubrir ⛰️#LaVuelta25 #LaVueltaesMás @cxcling https://t.co/W9dmesTS2g\nJEDE KRÁL. Pak to přijde. Král chce korunovat dílo. Dvanáct set metrů před cílem atakuje Vingegaard. „Útočí, jako by ta strmá betonová cesta byla rovná,“ píše udiveně server Velon. Kuss za ním se pokusí mírně zpomalit soupeře. Povedlo se. Před branou posledního kilometru se Dán ohlédne: Kde jsou ostatní? Docela daleko, zjišťuje. \nGrafika španělské televize ukazuje, že vedoucí skupinu červeného trikotu tvoří... jen červený trikot.\nAž poslední kilometr je prakticky bez lidí, sem už organizátoři opravdu takřka nikoho nepustili. Z nepřetržitého hluku přejíždějí do zóny ticha nad hranicí 2200 metrů.\nVingegaard navyšuje náskok. Už ví. Vyhraje etapu. Vyhraje Vueltu. Vyhraje nad soupeři i nad vlastní nemocí z druhého týdne. A vyhraje vlastně i nad všemi demonstranty, kteří chtěli tento závod zničit.\nPozději poví: „V tempu, které předtím v etapě nastavilo UAE, jsem se cítil docela komfortně. Proto jsem se na Bole rozhodl zkusit to sám - a okamžitě jsem získal náskok. Ale poslední metry byly i pro mě tak moc těžké, v jednu chvíli jsem málem najel do plůtku.“\nDánský cyklista Jonas Vingegaard (Visma) míří do cíle 20. etapy Vuelty na Bolu del Mundo.\nJeště jedno, ujišťující ohlédnutí. Otevře pusu, jako by si chtěl samou radostí zakřičet. „Bravo, bravo,“ hřímá hlasatel. A je v cíli! Snaží se políbit a vítězně vymrštit levou ruku, jenže na strmých betonových kvádrech málem ztrácí rovnováhu. Naštěstí je tu nachystáno dost čekajících pomocníků, kteří dojíždějící cyklisty podepírají.\nS odstupem 11 sekund se začínají trousit ti další: Kuss, Hindley, Pidcock, Almeida, Riccitello. Ten vyčerpaně usedne na zem a musí chvíli čekat, než má jistotu. Ano! Opravdu jsem vybojoval bílý dres! Oslavovat s ním může i Hirt. Pro izraelský tým, pro nějž byla tato Vuelta občas jako průjezd minovým polem koncentrované nenávisti demonstrantů, jde o obrovské zadostiučinění.\n„Do etapy jsem šel s tím, že nemám co ztratit,“ říká mladý Američan. „V posledních kilometrech jsem hodně trpěl, ale když projedete cílem, zapomenete na všechno utrpení posledních tří týdnů.“\nVingegaard objímá Kusse i Jorgensona, který už je tu také. Zvládli jsme to. „Byla to skvělá a zároveň strašně náročná etapa,“ vykládá Kuss. „Věděli jsme že UAE pojede ostré tempo, vyrazili jak k ohni, ale Jonas byl na tom hodně dobře a my měli vpředu pořád dost lidí.“\nJonas &amp; Sepp go full circle at La Vuelta \uD83D\uDC4A2023 champion Sepp Kuss was first to congratulate Jonas Vingegaard after the Dane all-but sealed overall victory at La Vuelta a España 2025 by winning Stage 20.\uD83D\uDCF8 Sprint Cycling______\uD83C\uDDEA\uD83C\uDDF8 #LaVuelta25 https://t.co/tV6PdTRIy4\nAlmeidovi balí pomocník krk do červené šály, aby neprochladl. Zklamaný Portugalec se svěřuje: „Bylo to super tvrdé a já už se ocitl na limitu. Víc vážně nešlo, Tak to je. Dali jsme do toho naprosto všechno, nemáme výčitky.“ \nPotom i veřejně přiznává: „Už jsem nebyl úplně zdravý.“\nCož nebyl ani Vingegaard. „Naštěstí dnes jsem se cítil lépe než v předchozích etapách, z toho mám velkou radost,“ svěřuje se vítěz. „Sen se stal skutečností. Vyhrát na Bole del Mundo titul i etapu, je cosi speciálního. Chtěl jsem ji vyhrát v Bilbau, ale tam jsme kvůli demonstrantům nedojeli. Pak jsem chtěl vyhrát na Angliru, ale tam byl Joao silnější. Proto je dnešek tím výjimečnější.“\nPodobně vyčerpaně a zároveň šťastně působí Tom Pidcock, když říká: „Držel jsem si své tempo. A teď jsem na stupních vítězů Grand Tour. Co říct? Jsem hrdý, je to největší výkon mé kariéry. Ale jsem teď příliš vyčerpaný na hlubokomyslnější odpovědi.“\nTo je koneckonců i Vingegaard.\nGC Pidcock is real \uD83D\uDD25Barring incident on Stage 21, Tom Pidcock will finish third at La Vuelta a España 2025 in Madrid, confirming his status as a three-week racer and Grand Tour contender.\uD83D\uDCF8 Sprint Cycling________________\uD83C\uDDEA\uD83C\uDDF8 #LaVuelta25 https://t.co/6wRNMUjdVe\nU STOLU PRO VÍTĚZE. Hodinu a půl po svém triumfu teprve přichází na tiskovou konferenci a ve sportovní hale v Navacerradě usedá za stůl. Nikoliv v červeném dresu, ale už opět ve svém žlutočerném týmovém.\n„Jonasi, co jste se na této Vueltě naučil?“ ptá se anglický kolega.\n„Naučil?“ zkrabatí čelo. „Ještě jsem neměl čas o tom přemýšlet. Na to budu mít následující týdny.“\nVypráví, jak dorazil na Vueltu ve skvělé formě, jenže od druhého týdne byl trochu nachlazený. „Proto jsem nebyl v závěru závodu úplně stoprocentní,“ říká.\n\uD835\uDC0F\uD835\uDC14\uD835\uDC11\uD835\uDC04 \uD835\uDC00\uD835\uDC11\uD835\uDC13 \uD83D\uDE0D \uD835\uDC0F\uD835\uDC14\uD835\uDC11\uD835\uDC0E \uD835\uDC00\uD835\uDC11\uD835\uDC13\uD835\uDC04\uD83C\uDFA5 @cabotmedia #LaVuelta25 https://t.co/BSo2Q3YB3C\nTaké odpovídá, zda jde o jeho největší počin od dramatického těžkého pádu v dubnu 2024. \n„Je to důležité vítězství, ano, má třetí vyhraná Grand Tour, cosi neuvěřitelného. Ale na druhou stranu, to, že jsem loni pouhé tři měsíce po tom děsivém pádu dokázal skončit na Tour druhý, považuji za ještě větší počin,“ tvrdí.\nPo tiskové konferenci poděkuje i novinářům. Za jejich práci. Vztyčí na rukou oba palce a odchází.\nSMĚR MADRID. Je čas slavit. Aspoň trochu. „Dám si dnes pivo,“ říká Kuss. Pidcock povídá: „Já mám hlavně radost, že už nemusím pít tohle.“ Na mysli má energetický nápoj.\nZbývá v neděli dojet do cíle v Madridu.\n„Snad se poslední etapa obejde bez komplikací,“ doufá Vingegaard.\nSplnění tohoto přání na letošní Vueltě rozhodně nelze zaručit. Naopak. Hrozba dalšího útoku demonstrantů se stupňuje.\nOrganizátoři prozatím oznamují, že zkrátili trasu závěrečné etapy o pět kilometrů, když odstranili pětikilometrový úsek přes madridské předměstí Aravaca.\nDůvod? Oficiálně kvůli „ztrátě jednoho sponzora závodu“. Ale tomu málokdo věří. Deník El País informuje, že právě v Aravace se plánoval mohutný propalestinský protest, přičemž poptávka po palestinských vlajkách tu byla údajně tak velká, že jejich zásoby se vyčerpaly a místní si pro demonstraci upravovali podobně vypadající vlajku španělské provincie Extremadura.\nTéměř 2 000 policistů a příslušníků civilní gardy má být připraveno u trati.\nVingegaardův titul by už nic nemělo ohrozit, pokud se vyhne nějakému fatálnímu pádu a zranění. \nAle zaslouží si rozhodně i důstojnou korunovaci.\n",
    "Date": "2025-09-14T08:45:00.0000000+02:00"
  },
  {
    "Url": "https://www.idnes.cz/brno/zpravy/zeleznice-elektrifikace-trat-brno-kyjov-rychlost-nove-vlaky.A250901_868340_brno-zpravy_krut",
    "Title": "Konec „dobytčáků“. Od Kyjova do Brna se pojede rychleji a novými vlaky",
    "Categories": [
      "Zprávy z Brna-města a okolí",
      "Zprávy z Hodonína a okolí",
      "Jihomoravský kraj",
      "Zprávy z dráhy",
      "Zprávy z Vyškova a okolí",
      "Kyjov",
      "okres Vyškov",
      "Hodonínsko"
    ],
    "Comments": 7,
    "Images": 26,
    "Content": "„Říkám jim dobytčáky. V létě je v nich horko, v zimě naopak zima,“ kritizuje žalostný stav techniky starosta Slavkova u Brna na Vyškovsku Michal Boudný (nez.). Podle něj jde o diametrální rozdíl proti elektrifikovaným koridorům na jihu Moravy, proto se na rekonstrukci trati těší. „Už to dávno mělo být,“ myslí si.\nModernizace železnice až do Veselí nad Moravou na Hodonínsku a dál na Zlínsko je rozfázovaná do několika etap. První má začít příští rok v úseku od Blažovic na Brněnsku, kde z elektrifikovaného koridoru z Brna na Ostravu odbočují i koleje na Kyjov, až po Nesovice na Vyškovsku. Celkem jde o zhruba 25 kilometrů trati. „Příští rok na jaře předpokládáme zahájení prací, dokončeno by mělo být v létě 2029,“ předpovídá mluvčí Správy železnic Dušan Gavenda.\nV současnosti se blíží do finále projekt a železničáři řeší žádost o stavební povolení, na konci roku pak chtějí začít hledat stavební firmu. „V průběhu modernizace celého úseku z Blažovic do Nesovic předpokládáme zachovaný jednokolejný provoz s částečnou náhradní autobusovou dopravou,“ předesílá Gavenda.\nKrajská společnost Kordis, která koordinuje veřejnou dopravu v regionu, zatím konkrétnější informace o podobě výluky nemá. Předpokládá, že jasněji bude na podzim.\nOproti elektrifikaci do Zastávky by však nemělo jít o takový zásah. Část tamní trati byla totiž pouze jednokolejná a až do loňského prosince, kdy se na ní pracovalo, ji v průběhu pěti let zasáhla řada výluk. Na Kyjov vedou dvě koleje, takže nejspíš nebude nutné železniční dopravu zcela přerušit.\n„Určitě tuto zprávu vítám, protože o elektrifikaci se mluví skutečně dlouho. Navíc úpravy trati a nové vlaky přinesou rychlejší dopravu. Od nás z Bučovic do Brna se zkrátí jízda, pokud se nepletu, zhruba o sedm minut. Zabere tak méně než půl hodiny,“ vyzdvihuje starosta Bučovic na Vyškovsku Jiří Horák (KDU-ČSL). Vlak je podle něj i dnes spolehlivější než auto, s nímž se mohou lidé zaseknout v kolonách na dálnici.\nDělníci se v příštím roce vrátí na tuto trať po jedenácti letech. V roce 2015 na ní opravovali úseky, na nichž musely vlaky kvůli špatnému stavu kolejnic jezdit velmi pomalu. Tehdy zároveň opravili nástupiště na několika zastávkách na Vyškovsku: v Křenovicích, Křižanovicích, Marefách a také Nevojicích. Nyní se bude pokračovat v místech, na která se posledně nedostalo. \n „V rámci plánované stavby bude provedena kompletní rekonstrukce stanice Bučovice včetně výstavby podchodu. Ve stanici Nesovice se upraví koleje a stávající nástupiště, také zde vznikne nový podchod,“ přibližují železničáři v dokumentu popisujícím stavbu.\nNovou tvář dostane i stanice ve Slavkově u Brna. „Rádi bychom tam vybudovali parkovací místa pro auta, ale bohužel nemáme kde,“ stýská si starosta Boudný. Nová nástupiště, která propojí podchod, budou krytá, takže čekající cestující nebudou moknout na dešti, nebo se potit na slunci. Standardem už bude možnost bezbariérového nástupu do vlaku – pokud ovšem tuto podmínku budou splňovat i nasazené soupravy.\nTy, které tam jezdí dnes, to ještě neumožňují, jihomoravské hejtmanství už však hledá náhradu v podobě hybridních vlaků, které by dokázaly jet jak klasicky na elektřinu, tak na baterii v úsecích bez drátů. Jak informoval Český rozhlas, o dodávku těchto souprav má zájem jedna česká firma a jedna z ciziny. Hejtmanství jejich pořízením následně zaúkoluje dopravce.\nV Nesovicích by elektrifikace skončit neměla, postupně bude pokračovat dál. Už v letech 2027 až 2029 chtějí železničáři zavést elektřinu nad kolejemi až ke Kyjovu. Další část do Veselí nad Moravou osadí dráty do roku 2031, o rok později pak má být modernizována trať i do Starého Města u Uherského Hradiště, Uherského Brodu či Luhačovic na Zlínsku.\nS delší vzdáleností od Brna se dá zároveň očekávat větší časová úspora díky tomu, že budou vlaky jezdit rychleji a koleje budou přímější. Ostatně u Kyjova bude umožněna rychlost až 120 kilometrů v hodině. A například elektrifikace trati ze Starého Města u Uherského Hradiště do Bojkovic umožní u rychlíků z Prahy do Luhačovic zkrátit cestovní dobu rovnou o dvacet minut.\nStavbu moderní nádražní budovy a nových peronů v brněnském Králově Poli už dělníci pomalu dokončují, z koridoru z Brna přes Vysočinu do Prahy však jen tak neodejdou. V příštím roce se přesunou do Tišnova na Brněnsku, jehož nádraží má dostat novou podobu. „Začátkem příštího roku chceme vypsat soutěž na realizaci stavby,“ uvedl mluvčí Správy železnic Dušan Gavenda. Hlavní práce se tak uskuteční především v roce 2027, kdy se plánuje i oprava trati mezi Kuřimí a Tišnovem. V té době tam tedy bude výluka.\n",
    "Date": "2025-09-02T05:56:00.0000000+02:00"
  },
  {
    "Url": "https://www.idnes.cz/ekonomika/zahranicni/jizni-korea-mira-porodnosti-firmy-dotace-penize-zamestnanci.A250908_152533_eko-zahranicni_jla",
    "Title": "V Jižní Koreji možná porodnost vyřešily firmy. Nabízejí až 1,5 milionu za dítě",
    "Categories": [
      "Korejská republika",
      "Dolar",
      "Bloomberg",
      "peníze",
      "Krafton",
      "Korea Aerospace Industries"
    ],
    "Comments": 0,
    "Images": 26,
    "Content": "Lee Joong-keun je čtyřiaosmdesátiletý zakladatel firmy Booyoung, která se řadí mezi největší stavební společnosti v zemi. Při pohledu do hospodaření se mu poměrně daří. Nyní ale část peněz nabízí svým zaměstnancům za každé narozené dítě.\nKonkrétně za každého potomka obdrží pracovník firmy firmy 100 milionů wonů, což je v přepočtu zhruba 1,5 milionu korun. „Nemám slov. Když jsem o tom slyšel poprvé, přemýšlel jsem, jestli je to vůbec možné,“ uvedl pro agenturu Bloomberg sedmatřicetiletý zaměstnanec firmy Hong Ki, jehož motivační příspěvek velmi zaujal.\nJe totiž již několik let ženatý a s manželkou se krátce po oznámení nové firemní pobídky dohodli, že se pokusí o dalšího potomka. A to se jim také loni skutečně povedlo. Nešlo o jediné zaměstnance, celkem se i díky tomuto programu v roce 2024 ve firmě Booyoung narodilo 28 dětí, což v meziročním srovnání bylo o 5 více.\nAby se populace udržela na současných hodnotách, musel by se počet porodů na jednu ženu zvýšit alespoň na úroveň 2,1. Ačkoliv vláda v posledních letech přišla s mnoha podpůrnými opatřeními na podporu porodnosti, úspěch se nedostavil, a i proto se do řešení zapojují již také firmy, píše agentura Bloomberg.\nPokud se situace v zemi rychle nezmění, klesne počet obyvatel do roku 2072 téměř o třetinu, což celá země zásadně pocítí. Ekonomika bude v takové situaci bojovat s nedostatkem pracovníků, prázdnými školami či problémy s důchodovým systémem. S personální nouzí se do budoucna může potýkat i armáda.\nStát se o nárůst porodnosti snaží nejrůznějšími způsoby. Přichází se státními subvencemi, daňovými pobídkami i levnějším bydlením. Výsledky se ale dodnes téměř nedostavily. Odborníci tak poslední naděje vkládají do firem, v nichž jsou lidé zaměstnáni.\nS podobným programem loni přišly i další firmy. Mezi ně se řadí i společnost Krafton, která se zaměřuje na vývoj videoher. Ta svým pracovníkům jednorázově za každé dítě vyplácí 43 tisíc amerických dolarů (asi 890 tisíc korun) při narození a dalších 29 tisíc dolarů (zhruba 600 tisíc korun) ve splátkách do doby, než dítě nedosáhne 8 let věku.\nVýrobce letadel Korea Aerospace Industries zase nabízí svým pracovníkům 7 tisíc dolarů (asi 145 tisíc korun) za první i druhé dítě. Výraznější příspěvek obdrží zaměstnanec v případě, že má děti tři, neboť v takové situaci jednorázově obdrží dokonce 22 tisíc dolarů (asi 450 tisíc korun).\nTřeba konglomerát Hanwga, který má k dispozici podobný program, tímto způsobem mezi své pracovníky rozdělil již více než 800 tisíc amerických dolarů (asi 16,5 milionu korun), což je v průměru 7 200 dolarů v přepočtu na jedno narozené dítě. Interní průzkumy tohoto podniku navíc ukazují, že podobné programy opravdu mají smysl, neboť v případě 86 procent dotázaných motivují k rodičovství.\nFirmy však pomáhají nejen finančně. Třeba již zmíněná společnost Krafton otevřela pro děti svých zaměstnanců i vlastní školku otevřenou dokonce až do půl desáté večer. Podnik navíc do budoucna plánuje i další motivační programy, které v praxi přispějí k růstu porodnosti.\nLoňský mírný vzestup porodnosti naznačuje, že by se v zemi mohlo blýskat na lepší časy. I letošní čísla naznačují mírný obrat k lepšímu, neboť míra porodnosti v dosavadní části roku meziročně stoupla o zhruba 7 procent. Statistiky navíc ukazují, že v zemi roste také počet sňatků.\nOdborníci ale doplňují, že nejde pouze o peníze. Země stále má náročné pracovní podmínky, které nejsou příliš flexibilní. „Mladé rodiny je rovněž potřeba přesvědčit, aby se stěhovaly do regionů, kde je výchova dětí levnější a mnohdy i jednodušší,“ uzavírá pro Bloomberg profesorka Ko Woo-rim.\n",
    "Date": "2025-09-13T17:00:00.0000000+02:00"
  },
  {
    "Url": "https://www.idnes.cz/kultura/film-televize/recenze-filmu-disturbia.A070915_010758_filmvideo_off",
    "Title": "RECENZE Disturbia: Jak přepsat Hitchcocka pro mládež",
    "Categories": [
      "Carrie-Anne Mossová",
      "horor",
      "Poradna: První láska",
      "Poradna: Žárlivost",
      "Shia LaBeouf",
      "Vtip"
    ],
    "Comments": 0,
    "Images": 28,
    "Content": "Bohužel pubertální hrdina musí nejprve ztratit otce, aby zhrzen ve škole zlobil a dostal domácí vězení, a nakonec má zase mrtvého otce zastoupit při záchraně matky. Disturbia tak uboze předstírá jiný, „vyšší“ typ filmu, ačkoli její půvab tkví právě v důvtipné thrillerové hře s prvky slavné předlohy. \nTrpí ukázkově V Okně do dvora je muž kvůli zlomené noze odkázán na kolečkové křeslo, odkud z nudy sleduje oknem dění naproti. V Disturbii má potrestaný student alias nadaný Shia LaBeouf na kotníku důmyslné zařízení, jež ho pustí jen na zápraží, jinak přivolá policii a s ní tvrdší trest. LaBeouf v originálních „poutech“ trpí vskutku ukázkově, jako každý kluk zbavený svých zábav; cpe se u televize a otravuje tak zoufale, že budí podobně přirozený smích jako v Transformers.\nUSA, 105 min.\nrežie D. J. Caruso, \nhrají Shia LaBeouf, Carrie-Anne Mossová, David Morse\nKinobox: 75\u00A0%\nIMDb: 6.8\nSpolu s kamarádem objeví z okna - díky zajímavému úkazu, jak málo lidí v americkém filmu používá záclony - jednak dívku svých snů, jednak podezřelého souseda, jenž krouží kolem hrdinovy maminky. A v generační trojici pak rozvíjejí pubertální hru na detektivku, ne nepodobnou dobrodružstvím dětských pátračů v knihách Astrid Lindgrenové, jen o pár let mladších. Volba teenagerů však umožňuje zapojit do strašení v duchu Záhady Blair Witch i svěží vtip zejména kolem první lásky a žárlivosti. \nV každém případě těší Disturbia víc do doby, kdy se zdá jen kratochvilnou recesí studentů šmírujících, jak si soused kupuje lopatu, než od okamžiku, kdy se změní v běžnou krvavou mlátičku z domu hrůzy, v podstatě v Hostel III. Kdo odejde z kina krátce před koncem, ponechá si iluze o slušném žánrovém filmu, jenže to sotvakdo dokáže - a za finále jde známka o deset procent dolů.\n",
    "Date": "2007-09-17T02:00:00.0000000+02:00"
  },
  {
    "Url": "https://www.idnes.cz/ekonomika/domaci/okay-drazba-majetek.A250910_111833_ekonomika_vebe",
    "Title": "Vysavače, mikrovlnky, ale i auta. Majetek zkrachovalého Okay míří do dražby",
    "Categories": [
      "Aukce a dražby",
      "Škoda Octavia",
      "o. k.",
      "elektrický spotřebič",
      "mikrovlnná trouba"
    ],
    "Comments": 57,
    "Images": 29,
    "Content": "Online aukce odstartuje v pátek 19. září v 10 hodin na webu společnosti Prokonzulta a použije se tzv. anglický způsob aukce, tedy klasická otevřená dražba, kde v určeném časovém slotu vyhrává ten, kdo nabídne nejvyšší částku. \nČást majetku, který bude předmětem dražby, je uskladněna v areálu brněnského letiště, kde si jej mohli zájemci během tohoto týdne osobně prohlédnout. O prohlídky však nebyl velký zájem, dorazili pouze tři potenciální účastníci. „Jeden z nich se zajímal především o vysokozdvižné vozíky, druhého zaujala spíše elektronika,“ uvedl fotograf iDNES.cz, který situaci na místě zdokumentoval.\nPodle dostupných informací se nebude dražit jednotlivě, ale vždy v předem připravených balíčcích. Do aukce tak zamíří například manipulační vozíky s vyvolávací cenou 2,97 milionu korun, přičemž jejich odhadní hodnota činí 4,95 milionu. Nábytek a další vybavení (s výjimkou elektrospotřebičů) má odhadní cenu 4,63 milionu korun, avšak vyvolávací částka začíná na 2,778 milionu. Samostatnou položkou jsou i rozsáhlé zásoby elektrospotřebičů, jejichž hodnota byla stanovena na 4,384 milionu korun a vyvolávací cena činí 2,63 milionu.\nDražit se budou také automobily, mezi nimi například Škoda Octavia, BMW 530i, Peugeot Partner či Fiat Ducato. Vyvolávací ceny vozidel začínají na 28 200 korunách.\nZa prodejcem Okay zůstaly zajištěné pohledávky 114 milionů korun, které patří UniCredit Bank. Nezajištěné pohledávky činí přes 530 milionů korun.\nDo problémů se kvůli insolvenci dostali i samotní dodavatelé. Za odebrané zboží nedostali do dneška zaplacení výrobci Gorenje, LG, Beko, Samsung či Electrolux. Jejich pohledávky činí bezmála 183 milionů korun.\n„Ze statistik českých konkurzů vyplývá, že průměrné uspokojení nezajištěných věřitelů se pohybuje okolo pěti až sedmi procent,“ řekl již dříve Adam Sigmund ze společnosti AS Zizlavsky.\nSpolečnost Okay, prodejce elektroniky, čelila finančním problémům od roku 2021. V roce 2024 výrazně snížila počet zaměstnanců na centrále i ve skladech. Situace se vyhrotila natolik, že loni v listopadu požádala u Krajského soudu v Brně o tříměsíční moratorium před věřiteli. Soud jej povolil, ale věřitelé restrukturalizační plán nakonec nepodpořili.\nV lednu 2024 firma oznámila uzavření všech 35 zbývajících prodejen a 10. března vstoupila se sedmisetmilionovými dluhy do insolvence. E-shop byl již v té době mimo provoz. Definitivně firma ukončila činnost 9. dubna a na konci června odešli také poslední zaměstnanci.\nHistorie společnosti sahá do roku 1992, kdy brněnský podnikatel Jindřich Životský otevřel první prodejnu s elektrospotřebiči dováženými z Itálie a Belgie. Rychlý úspěch vedl k expanzi po celé České republice. Na přelomu tisíciletí měla firma dvacet poboček, v roce 2012 už provozovala síť 150 prodejen v Česku i na Slovensku a ročně prodávala téměř deset milionů spotřebičů.\nV roce 2012 Okay převzalo prodejce nábytku JENA a o dva roky později představilo koncept Elektro & Sofa. Rozvíjela se i síť večerek Okay Market, ta však po neúspěšné expanzi do prodeje potravin v roce 2019 zanikla.\nPodle odborníků sehrála klíčovou roli nevhodná prodejní politika, slabé řízení a vysoká fluktuace zaměstnanců. V mnoha prodejnách tak obsluhovali neproškolení pracovníci, kteří na zákazníky tlačili kvůli vyšším maržím. To vedlo k negativním zkušenostem zákazníků a vnímání nízké kvality služeb.\nRozhodujícím faktorem byl také prudký rozvoj e-commerce, který se během pandemie ukázal jako zásadní. Společnost v tomto směru výrazně zaostávala – její nový e-shop vznikl až v roce 2012, tedy dvanáct let po spuštění internetového obchodu Alzy.\nNedostatek inovací způsobil, že konkurence nabízela rychlejší dopravu, kvalitnější zákaznický servis, moderní webové filtry i atraktivnější prodejní plochy. Okay tak postupně začalo ztrácet krok a nakonec neustálo tlak na trhu.\n",
    "Date": "2025-09-11T00:00:00.0000000+02:00"
  },
  {
    "Url": "https://www.idnes.cz/zpravy/domaci/vlada-otevreni-obchody-s-detskym-oblecenim-obuvi-farmarske-trhy-koronavirus.A210406_151527_domaci_kop",
    "Title": "Otevřou se obchody s dětským oblečením, obuví i farmářské trhy",
    "Categories": [
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků"
    ],
    "Comments": 719,
    "Images": 30,
    "Content": " „Papírnictví, dětské oblečení a obuv, aby mohli rodiče v klidu poslat své děti do škol. A také čistírny a prádelny, farmářské trhy, zámečnictví, opravny zařízení pro domácnosti nebo prodej náhradních dílů pro auta. Právě schválená uvolnění ekonomických aktivit od 12.4. 2021,“ napsal na Twitteru Havlíček a potvrdil po jednání vlády.\nNa tržištích budou muset být zachovány rozestupy mezi stánky, bude moci být jen jedna osoba na patnáct metrů čtverečních, musí tam být zajištěná dezinfekce a bude tam zákaz míst k sezení.\nMaloobchodní prodej vláda kvůli koronaviru zakázala\u00A0od 22. října. Krátké rozvolnění vláda povolila v prosinci, aby si lidé mohli nakoupit na Vánoce.\nOd 19. ledna umožnil kabinete povolil prodej dětských oděvů a obuvi a papírenského zboží. Do škol se v tu dobu vrátily děti z prvních a druhých tříd základních škol. Kvůli zhoršující se epidemické situaci ale od 1. března vláda\u00A0i prodej dětského zboží zakázala.\nZoologické a botanické zahrady jsou z rozhodnutí vlády v rámci protiepidemických opatření uzavřeny od 18. prosince. Na jaře nesměly fungovat od 13. března do 27. dubna a kvůli druhé vlně epidemie znovu od 9. října do 2. prosince.\nPapírnictví, dětské oblečení a obuv, aby mohli rodiče v klidu poslat své děti do škol. A také čistírny a prádelny, farmářské trhy, zámečnictví, opravny zařízení pro domácnosti nebo prodej náhradních dílů pro auta. Právě schválená uvolnění ekonomických aktivit od 12.4. 2021.\nVláda také rozhodla o návratu části dětí do škol. Podle návrhu ministrů školství Roberta Plagy a zdravotnictví Jana Blatného by se od pondělí 12. dubna měli do škol vrátit žáci prvního stupně, ale na rotačním principu. To znamená, že by se školáci po týdnech střídali.\n",
    "Date": "2021-04-06T15:17:00.0000000+02:00"
  },
  {
    "Url": "https://www.idnes.cz/praha/zpravy/formule-dalnice-d4-policie.A250907_093448_praha-zpravy_mav",
    "Title": "„Fantom“ ve formuli se proháněl po D4. Řidiče policisté dohnali doma, syn ho brání",
    "Categories": [
      "Zprávy z Příbrami a okolí",
      "Formule 1",
      "Dálnice",
      "Česká republika",
      "Dálnice D4"
    ],
    "Comments": 1592,
    "Images": 31,
    "Content": "„Ve čtvrt na devět ráno jsme přijali na linku 158 oznámení, že na benzinku u Dobříše přijela formule. Zakrátko jsme pak obdrželi další, že formule pokračuje po dálnici D4,“ uvedla policejní mluvčí Michaela Richterová.\nOperační důstojník vyslal za jezdcem několik hlídek, jedné z nich se vůz podařilo zastavit v obci Buk, části obce Milín, kde policisté řidiče ztotožnili jako jednapadesátiletého muže. Podle informací tn.cz jej zastavili až na dvoře jeho bydliště a muž poté několik minut odmítal z auta vystoupit.\n„Šofér formule se podrobil dechové zkoušce a testu na drogy, oba výsledky byly negativní,“ upřesnila policejní mluvčí.\nPolicisté muže následně převezli na služebnu v Příbrami. „Řidič formule, kterého policisté zastavili a ztotožnili ve voze, se při podání vysvětlení odmítl k celé situaci vyjádřit. Policisté budou celou věc postupovat do správního řízení, kdy mu hrozí pokuta v řádu několika tisíc korun a zákaz řízení,“ doplnila Richterová. Již ráno uvedla, že policisté prověřují, zda se jedná o formuli, která se na D4 proháněla nedávno. \nFormule nejsou na provoz na pozemních komunikacích uzpůsobené ani schválené, nemají registrační značky, světla, blinkry ani další bezpečnostní výbavu. „Vjeli nám na soukromý pozemek a porušili tím naše práva, bylo to za mě naprosto zbytečné a nezákonné,“ řekl dopoledne novinářům syn majitele formule Lukáš.\nDoplnil, že k domu přijelo několik desítek policejních aut a nad domem létaly helikoptéry. „Bylo tady snad více policistů, než když se stane vražda. To všechno kvůli domněnce o našem dopravním přestupku, že údajně viděli, že tu táhneme monopost Formule 1, který se podle jejich domněnek proháněl před pár minutami na dálnici, o čemž my vůbec nic nevíme,“ dodal.\nJízdy formule dokumentují společně s otcem už šest let na kanálu Trackzone, protože je to jejich koníček. „Akce proběhly vždy bez problémů. Všichni moc dobře ví, že formule od roku 2019 po dálnici v Česku jezdí a lidi si na to budou muset zvyknout,“ doplnil.\nDodal, že jízdy formule po dálnici nepovažuje za nebezpečné. „Vždy jela maximálně 180 až 200 kilometrů v hodině a nikoho neohrožovala. Jen jela a nedělaly se nebezpečné manévry. Jiní lidé dnes řídí daleko nebezpečněji,“ podotkl. „Chápu pravidla, ale i řidič bez dálniční známky se dopouští přestupku, stejně jako formule jedoucí po dálnici. V Americe může jezdit každý s čím chce a jak chce, a také to u nich funguje,“ doplnil.\nDodal, že majitel s ní zkrátka po dálnici jezdit chce a baví ho to. „Kdybyste měl doma takové auto, tak se na něj nechcete jen dívat. Za mě to, že auto není na dálnici stavěné, neznamená, že po ní nemůže jet. Ani zdaleka. Řidiči, kteří po okreskách jezdí třicet jsou daleko nebezpečnější,“ míní.\nFormuli podle jeho slov koupili od britského závodního týmu. „Je to Ferrari Dallara GPF1, prototyp z roku 2006, které jsou pouze dva na světě. Jediné informace o tom šíříme my, nikdo jiný o tom nic neví,“ odvětil na otázku, o jaký typ vozu jde. „David Hauser z britského závodního týmu, který s tím jezdil závody do vrchu, uvádí, že je to GP2 kvůli přednímu nárazníku,“ vysvětlil s tím, že vůz testoval Kimi Räikkönen.\nJízdu formule na českých silnicích policisté v minulosti řešili opakovaně, kvůli helmě však pravděpodobnému řidiči nikdy nebyli schopní prokázat, že skutečně řídil on, i když jej vypátrali. Tentokrát je však situace jiná, protože před zraky hlídek se řidič neměl možnost s nikým vyměnit.\nMapy poskytuje © SHOCart a přispěvatelé OpenStreetMap. Společnost SHOCart je tradiční vydavatel turistických a cykloturistických map a atlasů. Více na\u00A0www.shocart.cz\n",
    "Date": "2025-09-07T09:53:00.0000000+02:00"
  },
  {
    "Url": "https://www.idnes.cz/kultura/film-televize/divka-v-pavouci-siti-recenze.A181106_125839_filmvideo_ts",
    "Title": "RECENZE: Nová tvář i styl. Dívka v pavoučí síti se pere s bondovkou",
    "Categories": [
      "Claire Foy",
      "David Fincher",
      "Milénium (trilogie)",
      "Stieg\u00A0Larsson",
      "bondovka",
      "David Lagercrantz"
    ],
    "Comments": 15,
    "Images": 29,
    "Content": "Samozřejmě s jistými změnami musí divák počítat. Předlohu už nepsal autor původní trilogie Stieg Larsson, nýbrž jeho pokračovatel David Lagercrantz, místo režiséra Davida Finchera nastoupil  hororový specialista Fede Alvarez a asi nejvíce bolí výměna v roli novináře Blomkvista, protože Sverrir Gudnason působí jako manekýn. \nNa druhou stranu se jeho postava tentokrát vyloženě flinká, klidně by se dala škrtnout, neboť hackerka obstará všechno sama, od tradiční pomsty trýznitelům žen až po klíčový boj o šifru k ovládnutí světa.\nNejen rozdělením na úvodní „menší“ a hlavní „větší“ případ připomene Dívka v pavoučí síti stavbu bondovek, byť rámovanou hrdinčiným traumatem z dětství. Také sama zápletka se bohužel drží obehrané špionážní šablony, setkávají se v ní mezinárodní zbrojařské zájmy s vysoce rozvinutými technologiemi, z nichž běžný uživatel internetu pochopí leda zásadu, že jedinou možností je vypnout proud.\nNavíc se do hry o výbušný vynález zapojí ruskojazyčná mafie, americký agent v podání Lakeitha Stanfielda ze seriálu Atlanta, švédská tajná služba a nechybí ani nejlacinější prvek citového vydírání, totiž ohrožené dítě podrobené opravdu brutálním zážitkům. Nutno uznat, že právě chlapec je nositelem vzácných stop humoru, ať si k útěku vybírá nejluxusnější vůz, nebo drtí dospělé protivníky na šachovnici.\nPosunem k akčním prvkům se sice rozšiřuje fanouškovská základna, zároveň se však publikum vystavuje klasickým otázkám žánru, spojeným s nesmyslným chováním postav. Počínaje záhadou, proč se v okamžiku útoku hrdinové zpravidla oddávají koupeli,\u00A0i když tentokrát si vana zahraje účelně, a konče tajemstvím, proč zavolat policii je napadne až v hodině dvanácté.\nUSA, 2018, 111 min\nRežie: Fede Alvarez  \nPředloha: David Lagercrantz (kniha)  \nScénář: Steven Knight, Fede Alvarez, Jay Basu  \nHrají: Claire Foy, Sylvia Hoeks, Lakeith Stanfield, Sverrir Gudnason, Stephen Merchant, Vicky Krieps, Synnøve Macody Lund, Cameron Britton, Mikael Persbrandt, Volker Bruch, Claes Bang, Carlotta von Falkenhayn, Alexander Yassin, Johan Eriksson, Hendrik Heutmann\nStreamovací služby: Amazon Prime\nKinobox: 61\u00A0%\nIMDb: 6.1\nNe že by nebylo nač se dívat, závratná honička na motorce po ledě, využití padacího mostu či manévry v prostorách letiště dodávají adrenalin. Ovšem finále, které se vrací do minulosti zvrácené rodiny, už se nastavuje více než okatě a režisérovo střídání ponuré temnoty s bělobou sněhu málokdy vybočí z rutinních zvyklostí.\nHlavní výhrou pokračování Milénia tedy zůstává typově i výrazově podmanivá Claire Foyová. V případě tak schopné herečky se na jinou tvář v cizím světě zvyká snadno.\n",
    "Date": "2018-11-07T06:51:00.0000000+01:00"
  },
  {
    "Url": "https://www.idnes.cz/sport/tenis/trump-us-open-finale.A250906_103918_tenis_ikuc",
    "Title": "Trump navštíví finále US Open. Snad kvůli tomu nebudu nervózní, říká Alcaraz",
    "Categories": [
      "Carlos Alcaraz",
      "Jannik Sinner",
      "Donald Trump",
      "US Open"
    ],
    "Comments": 6,
    "Images": 28,
    "Content": "„Pro turnaje je privilegium, když je navštěvují prezidenti zemí. Ale zkusím na to nemyslet, protože z toho nechci být nervózní,“ řekl novinářům Španěl Alcaraz po semifinálovém vítězství nad Srbem Novakem Djokovičem. \nZa významnou záležitost označila návštěvu hlavy USA i světová jednička Sinner. „My jako hráči víme, že na turnaje chodí spousta slavných lidí. Znamená to, že je tenis důležitý,“ řekl Ital, jenž si v pátečním semifinále poradil s Kanaďanem Félixem Augerem-Aliassimem.\nPro Trumpa bude přítomnost v hledišti kurtu Arthura Ashe třetí účastí na významné sportovní akci v tomto roce po únorovém Super Bowlu a červencovém mistrovství světa fotbalových klubů. Na konci září plánuje jako velký golfový fanoušek sledovat naživo úvod Ryder Cupu.\nPosledním a podle agentury DPA jediným úřadujícím americkým prezidentem na US Open byl Bill Clinton, jenž v roce 2000 sledoval vítězství Venus Williamsové v americkém finále proti Lindsay Davenportové.\nAgentura AP uvádí, že Trump se na grandslam v New Yorku podívá poprvé od roku 2015 a že turnaj často navštěvoval předtím, než rozjel svou politickou kariéru. \n",
    "Date": "2025-09-06T10:55:00.0000000+02:00"
  },
  {
    "Url": "https://www.idnes.cz/sport/atletika/tomas-stanek-mistrovstvi-sveta-tokio-jidlo-kava-rozhovor.A250909_200751_atletika_mkou",
    "Title": "Místo dezertu mám kávu. A jinak maso. Staněk o výživě koulařů i lásce k espressu",
    "Categories": [
      "Atletika",
      "Mistrovství světa v atletice",
      "Sport",
      "Tokio",
      "Káva",
      "dezert",
      "Maso",
      "Tomáš Staněk"
    ],
    "Comments": 0,
    "Images": 36,
    "Content": "Jen z této akce chybí v jeho bohaté sbírce medaile, nejlépe dopadl v Londýně 2017, kde skončil čtvrtý. Jinak si už z halových či venkovních dějišť přivezl sedm velkých kovů. Je patnáctinásobným mistrem republiky. Ve čtyřiatřiceti letech mazák pětadvacetičlenné české tokijské výpravy.\nBýváte ještě někdy vůbec nervózní?Je pravda, že dřív jsem býval víc.\nTeď už i mistrovství světa berete jako každý jiný závod?To bych zase neřekl. Přirovnal bych ho k byznysu. Iks měsíců něco domlouváte, dřete a pak s tímto vědomím jdete na jedinou schůzku, kde se všechno rozhodne. Jasně, že v den D mám pořád svědění různě po těle. Jde o takový zvláštní vnitřní tlak.\nPřipojte se ještě dnes a získejte:\n",
    "Date": "2025-09-12T20:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/ivana-jiresova-herecka-porad-bedekr-nataceni-krize-terapeut.A250825_084248_lidicky_potu",
    "Title": "Terapeut jí ukázal, jak zvládnout krizi. Ivana Jirešová se odpojuje",
    "Categories": [
      "celebrita",
      "Celebrity",
      "jóga",
      "kosmetika",
      "Meditace",
      "moderátor",
      "Rozhovor",
      "vzhled"
    ],
    "Comments": 5,
    "Images": 35,
    "Content": "„Zvlášť když dlouho sedím v autě, nebo v letadle,“ dodává. Pohybu se nezříká ani její kolega. „Už jsem mu několikrát vynadala, protože mě probudilo jakési pleskání o zem. Měla jsem otevřené okno a Martin na dvoře skákal přes švihadlo,“ vypráví herečka.\nIvana Jirešová a Martin Písařík v Bukurešti v pořadu Bedekr (2025)\n„Chce mít dobrou fyzickou kondici a taky si tímto způsobem asi vyplavuje vztek,“ směje se Ivana. I když by se mohlo zdát, že cestování po různých zemích je skvělá příležitost jak je poznat, opak je pravdou. Na dotaz, jestli stihla v Anglii navštívit nějaké centrum jógy, reagovala Jirešová srdečným smíchem. „Já se leckdy nestihnu ani jen tak projít.“\nJídlo mají obvykle jednou denně. „Snídaně jsou super, ty jsou alfou a omegou našeho stravování. A pak se přizpůsobuji tomu, jak mají hlad kluci,“ mluví o několikačlenném štábu. Jako jogínka by si měla odpírat maso, ale s tím už skončila. „Ženy po pětačtyřiceti potřebuji bílkoviny, tak jsem přešla na maso, protože se nemůžu cpát pořád jenom čočkou a fazolemi,“ říká upřímně.\nMartin na sobě taky „pracuje“. „Měli jsme vedle sebe na hotelu pokoje a já ráno skrze tenkou stěnu slyšela jeho vzdychání. Uaaah, óóóch… Myslela jsem, že tam provozuje orgie a docela mě to rozesmálo. Ale on si jenom dával studenou sprchu,“ dává herečka k dobru další historku.\nSama, když byla v Anglii, chtěla si dát před snídaní on-line jógu. Jenomže zapomněla na časový posun, takže lekci prošvihla. „Umím si zacvičit i sama. Ale po ránu je lepší, když mě někdo vede,“ vysvětluje.\nJsou místa, kam by se ráda vrátila. Třeba do Skotska, protože tam byli s televizí v době, kdy jim nepřálo počasí nebo do Baskicka. „Ale momentálně mám cestování plné zuby,“ poznamenává. Pokud vše dobře dopadne, čeká je s Martinem ještě Portugalsko, zatímco naposledy se věnovali Rumunsku.\nNeustálý kontakt s kolegou a dalšími lidmi z televizního štábu způsobuje, že si občas lezou na nervy. „Naštěstí většinou můžu někam „zmizet.“ Když jsme byli na lodi, měla jsem to privilegium, že jsem mohla zdrhnout na příď. Jenomže pak se všechno změnilo, když jsme museli usednout na vojenský povoz. To bylo v Rumunsku. Jeli jsme se podívat na nějaký osm set let starý dub do stepi, kde nebylo vůbec nic. Občas mívám v takových situacích krizi. Ale mám na to dobrý recept od svého terapeuta. Poradil mi, ať klidně nahlas řeknu, že už mám všech plné zuby. Nebo ať si představím, že mám u srdce jakousi zástrčku a odizoluji se od nich. Ale to mi přijde líto, takhle se distancovat, když jsme tam společně,“ říká.\n„Oni jsou ale extroverti a tím, že se baví, získávají energii. Pro mě být s jednou partou dvanáct hodin v kuse je nesmírně těžké. Já to mám naopak, nabíjí mě samota. Takže bych se měla umět občas odpojit. Ale ono to funguje i když jste třeba doma s dětmi a všechno vám už přerůstá přes hlavu. Tímhle způsobem se odpojíte od těch emočních vláken a ochráníte před úplným vyčerpáním,“ vypráví. \nZná podobné situace z vlastní zkušenosti, kdy bojovala s expartnerem o svěření výchovy dcery do výhradní péče. Teď ji pro změnu trápí, jaký život Sofie, která se původně chtěla věnovat herectví, vede, ale snaží se udržet si od problémů zdravý odstup.\nV sedmičlenném televizním štábu má jenom jednu kolegyni ženského pohlaví – produkční. „Ale ty jsou tak ostré, že vydají za šest chlapů,“ popisuje Ivana. S Martinem Písaříkem má naštěstí podobnou povahu. „Oba jsme narozeni ve znamení Raka a jako ascendent máme Pannu. Tím pádem okamžitě vycítím, kdy ho štvu a myslím, že to funguje i opačně, což je ideální. Když Martin vidí, že mi není dobře, tak do mě neryje. A stejně se chovám i já vůči němu,“ popisuje jejich pracovní vztah.\nNa cesty s sebou vozí jako každá žena i osobní kosmetiku. „Starám se o sebe už od mládí. Když jsem šla po škole na zkušenou do libereckého divadla, moje nejlepší kamarádka, která je kosmetičkou, mi poradila, jak o sebe pečovat. A taky jsem jako malá sledovala, že moje maminka měla každý měsíc svoje rituály. Šla na kosmetiku, ke kadeřníkovi… Považuji to za jakousi hygienu,“ říká Ivana, která se později vedle herectví živila i prací v médiích jako kosmetická redaktorka.\n„Krémy mi voní, mám ráda aromaterapii, vonné oleje. Úplně je zbožňuji. Do letadla si s sebou beru levandulový olejíček a když na mě přichází úzkost, potřu si jím zápěstí nebo místa pod krkem. Kluci to škodolibě komentují: To jsou ty tvoje olejíčky. Ale i jim dělají dobře, protože organismus celkově zklidňují,“ vypráví.\nV pražském centru Yoga Movement si vyzkoušela novozélandský krém s jasmínem, který je určený ženám po pětačtyřicítce. „Je skvělý, protože hodně hydratuje a zároveň i trošku stahuje,“ říká Ivana a přiznává, že navzdory tomu, že si musí kvůli práci zachovat mimiku, nechává si do tváře občas píchnout kyselinu hyaluronovou.\nS pletí má čas od času problém. Zničehonic jí zčervená. „Asi je to nějaká alergická reakce, ale ještě jsme s paní dermatoložkou nevysledovaly, co ji způsobuje. V tu chvíli mi celá tvář úplně hoří,“ prozrazuje. „Když pak druhý den točím, musím použít kortikoidy, abych to zvládla a na obličeji mám pak několik vrstev krémů. Včetně lékárenského make-upu, který pak překrývám tím filmovým. Nesmím v tu dobu používat žádné voňavé přípravky, ale jenom speciální odličovadlo a mastný krém z lékárny. A když si něco z toho zapomenu doma, je průšvih,“ vypráví.\n„Možná je to tím, že jsem jako dítě měla atopický ekzém. V zimě ho mívám okolo očí, což je hodně nepříjemné a zároveň bolestivé. Vliv na to má, když málo spím. Na to si musím dávat pozor,“ říká. „Asi je lepší používat přírodní věci, ale někdy je i na ty člověk alergický. Je to těžké,“ uzavírá.\nKromě toho, že hraje v seriálu Ulice a v muzikálech, chystá se Ivana Jirešová realizovat divadelní představení Dalajlamova kočka. „Namluvila jsem ji jako audioknihu, bylo to několik dílů, takže ta inscenace by byla jakousi pomyslnou čárou za touhle mojí etapou. Vím, že to není téma pro každého, ale chci si ho udělat hlavně sobě pro radost,“ dodává.\n",
    "Date": "2025-09-05T00:00:00.0000000+02:00"
  },
  {
    "Url": "https://www.idnes.cz/kultura/film-televize/televizionar-douglas-arkin-kominskeho-metoda.A250911_203112_filmvideo_spm",
    "Title": "TELEVIZIONÁŘ: Stárnoucí Michael Douglas učí mladé, jak hrát. A srší vtipem",
    "Categories": [
      "Michael Douglas",
      "Alan Arkin"
    ],
    "Comments": 0,
    "Images": 27,
    "Content": "Nutno ovšem hned připomenout, že šarmantní Douglas tady neperlí sám, velkou zásluhu na úspěchu si připisuje také morousovitý Alan Arkin v roli jeho kamaráda. \nMichael Douglas představuje stárnoucího herce, který už má okamžiky největší slávy dávno za sebou a teď se živí tím, že herectví vyučuje podle metody nazvané vlastním jménem. Jeho nejlepší přítel čili Arkin nedávno ovdověl, takže oba mají své důvody, proč pochybovat o smyslu vlastní existence. \nJenže naštěstí pro diváky tak nečiní bolestínsky, nýbrž právě naopak, s gejzírem černého humoru a zralého sarkasmu, který dvojici veteránů provází starými i novými vztahy, nástrahami moderní doby i starostmi s potomky. \nZa projektem stojí Chuck Lorre, který přivedl na svět hity Teorie velkého třesku, Mladý Sheldon či Dva a půl chlapa, a kromě autorského vtipu jej naplnil několika hvězdnými hosty. Například se tady objeví Kathleen Turnerová, která si s Douglasem zahrála mimo jiné ve filmu Válka Roseových. \nZábavnou úlohu dostal také Danny De Vito, a sice urologa, který má na starosti vyšetření prostaty. Ačkoli příběh vypráví o seniorech, nic mu není vzdálenějšího než sentimentální fňukání, jeho hrdinové se totiž soumraku života brání smíchem na hraně cynismu. \nVznikly celkem tři řady úspěšného seriálu,, který se mimo jiné týká řady reálných celebrit a zákulisí Hollywoodu obecně. Finále už se muselo obejít bez Arkina, jehož jízlivé špičkování s Douglasem citelně chybí.\n",
    "Date": "2025-09-13T08:31:00.0000000+02:00"
  },
  {
    "Url": "https://www.idnes.cz/volby/volebni-pruzkumy-2025-preference-stran-pred-volbami-do-poslanecke-snemovny.A250610_124934_volby_skr",
    "Title": "Volební průzkumy 2025: Preference stran před volbami do Sněmovny",
    "Categories": [
      "Volby do Poslanecké sněmovny 2025",
      "Hnutí ANO",
      "Poslanecká sněmovna Parlamentu ČR",
      "Koalice SPOLU",
      "STEM",
      "SPD - Svoboda a přímá demokracie - Tomio Okamura",
      "Starostové a nezávislí (STAN)"
    ],
    "Comments": 40,
    "Images": 26,
    "Content": "Předvolební průzkumy v Česku provádí šest společností a ptají se na míru pravděpodobnosti, s jakou by lidé v aktuálním okamžiku volili konkrétní stranu nebo hnutí. Pořadí na prvních čtyřech příčkách se dlouhodobě nemění.\nPodle posledního dostupného průzkumu od STEM vede ANO s téměř 33\u00A0procenty hlasů, koalici SPOLU by volilo 21\u00A0procent. Do Sněmovny by se dostalo ještě SPD, STAN, Piráti a Stačilo!. Naopak pod hranicí skončili Motoristé a Přísaha. Rozšíření populistického hnutí Stačilo! o SOCDEM se v průzkumu z července neprojevilo\nZdroj: průzkumy agentur STEM, Ipsos, Kantar, Median, NMS\nHnutí ANO by vyhrálo se ziskem 31,2 procenta hlasů. S odstupem přes deset procentních bodů se nachází koalice SPOLU. Do Sněmovny by se těsně dostali i Motoristé sobě.\nHnutí ANO by volby vyhrálo s 33 procenty hlasů, koalice SPOLU by získala hlasy 20 procent voličů. Aktuální výsledek ANO i SPOLU je mírně horší než v červnovém modelu. Oslabení zaznamenala rovněž SPD. Naopak posílili Starostové, Piráti, Stačilo! a také Motoristé sobě, kteří by se do Sněmovny v srpnu těsně dostali.\nVolby do Sněmovny by vyhrálo hnutí ANO s 32,7 procenta hlasů. Druhá by skončila koalice SPOLU s 21,3 procenty. Třetí místo by obsadilo hnutí SPD, pronásledované Starosty. Do Sněmovny by se naopak nedostali Motoristé či Přísaha.\nŠéf ANO Andrej Babiš by podle tohoto volebního modelu s hnutím Tomia Okamury, Stačilo! a Motoristy dosáhl ve Sněmovně na ústavní většinu, měli by 121 mandátů.\nHnutí ANO si oproti minulému průzkumu agentury Ipsos mírně pohoršilo. Zatímco na konci června by získalo 35,1 procenta hlasů, v současné době jeho zisk mírně klesl na 34,9 procenta. Přesto má však velký náskok na ostatní uskupení, a to i dle průzkumů jiných agentur.\nHnutí ANO ve volebním modelu STEM oslabilo o více než jeden procentní bod na 31,5 procenta. Stále však přesvědčivě vede. Mírně si pohoršila i druhá koalice Spolu, kterou by volilo 20,8 procenta lidí. Opoziční hnutí SPD si na třetím místě polepšilo. Za ním je hnutí STAN, které naopak již třetím týdnem oslabuje.\nPrůzkum STEM mezi více než 7000 respondenty od března do června 2025 ukázal, že zatímco v Praze přetrvává úspěch SPOLU, STAN a Pirátů, severozápad Česka či Moravskoslezský kraj jednoznačně favorizují hnutí ANO a SPD.\nUskupení Stačilo! nabírá na síle, ukázal průzkum STEM zveřejněný o týden dřív, 20. července. Oproti minulému průzkumu si polepšilo o jedno procento, hlas by mu dalo 7,4 procenta voličů. „Je to asi dané tím, že se o nich hodně mluví a jsou často v médiích,“ řekl ředitel společnosti STEM Martin Buchtík.\nV předchozím průzkumu předběhlo hnutí STAN Okamurovu SPD. Podle STEM by je na začátku července volilo 13,2 procenta lidí a získali by tak 27 mandátů, zatímco SPD kleslo na 12,4 procenta hlasů a 26 mandátů.\nPřes třicet procent hlasů pro ANO ukazují všechny průzkumy. Ten z června od agentury Median však spočítal, že preference Pirátů posilují na úkor SPOLU a STAN.\nČervencový volební model agentury NMS Market Research naopak zaznamenal pokles hnutí ANO. Zatímco koalice SPOLU si polepšila o dva procentní body na 21,5 procenta hlasů, ANO získalo 28,7 procenta hlasů. \nData o volebních preferencích sbírá pět výzkumných agentur. \nSTEM (Středisko empirických výzkumů) – jedna z nejdéle působících agentur v Česku (od 1990)\nMedian – komerční výzkumná agentura s širokým záběrem (média, marketing, politika)\nNMS Market Research – česká agentura se zaměřuje na moderní sběr dat, například pomocí online panelů a mobilních aplikací\nKantar – české zastoupení mezinárodní skupiny Kantar Group používá pokročilé vážící techniky a data z kombinovaných sběrů\nIpsos – mezinárodní výzkumná společnost s českou pobočkou pracuje na rychlých online průzkumech i rozsáhlých šetřeních.\nVoliči v průzkumech vybírají z devíti stran a hnutí a jedné koalice. Tu tvoří ODS, TOP 09 a KDU-ČSL pod názvem SPOLU. \nKromě ní a čtyř stran, které jsou zastoupeny ve Sněmovně, tedy ANO, Pirátů, STAN a SPD, průzkumy sledují také ochotu volit menší strany, především Motoristy, Přísahu a levicové hnutí Stačilo!.\nTo sdružuje zástupce komunistické stany a dalších tří stran: Spojení demokraté – Sdružení nezávislých (SD-SN), Česká strana národně sociální (ČSNS) a Sociální demokracie (SOCDEM). Ke vstupu do Sněmovny by jako koalice potřebovali 11 % hlasů, kdežto hnutí stačí pět procent. \nZelení z dotazování vypadli poté, co se na konci června dohodli s Piráty na spolupráci. Na kandidátkách Pirátů bude o hlasy voličů usilovat v osmi krajích asi třicet Zelených. Stejně tak se preference pro SOCDEM od července nepočítají zvlášť, protože se jeho politici objeví na kandidátce populistického hnutí Stačilo!\n",
    "Date": "2025-09-02T08:25:00.0000000+02:00"
  },
  {
    "Url": "https://www.idnes.cz/zpravy/domaci/bazeny-otevreni-kultura-arenberge-zdravotni-vybor-snemovna-uznavani-ockovani.A210513_164813_domaci_kop",
    "Title": "Venkovní bazény se otevřou na konci května, vnitřní a wellness 14. června",
    "Categories": [
      "bazén",
      "Antigenní testy",
      "Pavla Svrčinová",
      "Petr Arenberger",
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků",
      "epidemie"
    ],
    "Comments": 264,
    "Images": 25,
    "Content": "„Chceme v polovině června umožnit kulturní akce pro 2000 lidí venku a 1000 uvnitř,“ řekl také na jednání zdravotního výboru poslancům ministr kultury Lubomír Zaorálek. „Obnovování kultury by mělo být součástí obnovování duševního zdraví,“ prohlásil ministr kultury.\n Pokud bude pokračovat momentálně dramatický pokles epidemie, mohly by se už od července konat kulturní akce pro 5\u00A0000 lidí venku a 2\u00A0000 uvnitř a od srpna pro 7\u00A0000 lidí venku a 3\u00A0000 uvnitř, řekl poslancům Zaorálek. \nVyplývá to z velmi optimistických čísel ohledně vývoje epidemie šíření covid-19, která prezentovali poslancům ministr Arenberger i šéf Ústavu zdravotnických informací a statistiky Ladislav Dušek.\nUž kolem 17. až 20. května se podle Duška Česká republika dostane pod hranici 75 nakažených na 100 000 obyvatel za posledních sedm dnů, což je klíčová hranice pro rozvolňování pro kulturu.\nJiž tento týden se Česko dostane i pod počet 1\u00A0500 hospitalizovaných, což umožní úplné obnovení veškeré péče v nemocnicích, i takzvané odkladné. Při poklesu nakažených pod počet nakažených 75 na 100 tisíc obyvatel se podle Arenbergera bude zvažovat omezení provádění antigenních testů.\nZa nejpozitivnější věc označil Dušek to, že počet pozitivních testů se drží pod 10 procenty. V celé zemi, ve všech regionech se reprodukční číslo drží pod číslem 1, to znamená, že epidemie koronaviru brzdí. „Reprodukční číslo osciluje mezi 0,7 a 0,9 a počet nakažených klesá ve všech věkových kategoriích,“ řekl Arenberger.\nMinistr Petr Arenberger řekl při jednání zdravotního výboru poslancům, že by Česko mohlo uznávat, když lidé podstoupí očkování v jiné zemi vakcínami schválenými v Evropské unii.\n„Když se někdo v Německu naočkuje Pfizerem, nevidím problém to uznat,“ řekl Arenberger poslancům. Vakcínou COMIRNATY od společností Pfizer a BioNTech se v Česku očkuje ve velkých očkovacích centrech a v nemocnicích.\nS účinností od soboty si Česko podle Arenbergera bude s Polskem, Rakouskem, Maďarskem, Německem a Slovinskem navzájem uznávat očkovací certifikáty.\nNa dotaz poslankyně Pirátů Olgy Richterové, kdy se plně a bez omezení otevřou vysoké školy, Arenberger odvětil, že by to podle něj mohlo být od 24. května.\nPoslankyni Pirátů také zajímalo, zda ministerstvo neplánuje, že by pro děti byly kvůli letním táborům k dispozici spolehlivější PCR testy, které si zatím lidé musejí hradit.\u00A0„PCR testy bychom preferovali pro děti do letních táborů,“ řekl ve zdravotním výboru ministr Arenberger.\n",
    "Date": "2021-05-13T17:17:00.0000000+02:00"
  },
  {
    "Url": "https://www.idnes.cz/kultura/film-televize/recenze-benedetta.A211205_143839_filmvideo_spm",
    "Title": "RECENZE: Sex, mor a skandály kolem hříšné světice jménem Benedetta",
    "Categories": [
      "Paul Verhoeven",
      "Cannes",
      "Lambert Wilson"
    ],
    "Comments": 0,
    "Images": 33,
    "Content": "Jestli reálná titulní hrdinka z toskánského kláštera v 17. století vskutku konala zázraky, nebo jen dovedně využívala své pověsti, ponechává režisér na divákovi.\nOd chvíle, kdy holčička vtipně zažene lapky, přežije pád sochy a pak v dospělosti při bezmála divadelním rituálu se zavěšená na lanech oddá Ježíši coby jeho nevěsta, vykazuje Benedetta znaky dobové superstar; ostatně Virginie Efira ji hraje místy až příliš teatrálně.\nPodobně Ježíš v jejích zbytečně četných vizích, rafinovaných, brutálních, ale především ornamentálních, dostává podobu akčního hrdiny s mečem. A také novicka, jíž Daphne Patakia poskytuje přepjatě vyzývavé rysy špindíry z ulice, vnese do řádu vlastní odstín výstřednosti.\nProtiváhu – ale současně i vrchol herecké sestavy – zosobňuje matka představená v podání Charlotte Ramplingové. Věcná, vědoucí, střízlivá; drží sebekontrolu a věrnost pravidlům, i když ji o vlastní post připraví stigmata jeptišky Benedetty, o jejichž pravosti pochybuje. Vzbouří se teprve ve chvíli, kdy za oběť změnám padne její vlastní odbojná dcera, což je vůbec nejsilnější motiv příběhu.\nNikoli však nejatraktivnější, Verhoeven dobře ví, jak prodat dráždivost lesbické vášně v přítmí chladných cel. Počínaje prvním náhodným dotekem při koupeli a konče kacířskou proměnou sošky světice v erotickou pomůcku se zálibně vyžívá v milostných scénách, které vedou od náznakové provokace přes průhlednou látku po naprosto otevřený a názorný sex.\nJe zjevné, že pokrytecké mocenské hry církevních hodnostářů tvoří pouze obal provokativní love story: Přitom daleko účinnější než výjevy rozkoše jsou okamžiky, kdy se hrdinky chovají s důvěrností dvou puberťaček na internátu. Navíc okatá fyzická přitažlivost plavovlásky a brunetky má bezmála reklamní charakter, intimita žen méně pohledných by působila přirozeněji.\nNicméně režisér své řemeslo ovládá, takže vyprávění koření vtipem jak nenuceným – třeba při společném sezení na latríně, tak hořkým, když Benedetta opojená svým vlivem vládne svému okolí pouhým tvrzením: „Tohle mi Ježíš řekl, tohle mi neřekl.“\nV atmosféře manipulace se výtečně daří typickým řevnivostem, žárlivostem, intrikám a třenicím do sebe uzavřené, výhradně ženské komunity. Tady je snímek – navzdory kulisám a komparzu jako z českých skanzenových pohádek – navýsost moderní.\u00A0\nrežie: Paul Verhoeven\nscénář: David Birke, Paul Verhoeven\nhrají: Virginie Efira, Charlotte Ramplingová, Daphne Patakia, Lambert Wilson, Olivier Rabourdin, Clotilde Courau, Louise Chevillotte, Hervé Pierre, Alexia Chardardová\nStreamovací služby: Max (CZ zvuk, titulky)\nKinobox: 68\u00A0%\nIMDb: 6.7\nVyloženě aktuální prvky pak lze vysledovat v paralele nynější covidové pandemie a tehdejší morové rány, kdy rozkaz „Zavřete brány města“ stačí jedinkrát porušit a lavina už se nezastaví.\nJakkoli si tvůrce Benedetty nepokrytě libuje zejména v obrazech milování bez zábran či trýznivého mučení, jež jí vynesly skandální pověst, nerezignuje ani na inteligenci. Několik myšlenek, například „Ponížení nezanechává stopu“, zůstane v paměti.\nZásadní dávku bodů však novince našich kin zajišťuje nejednoznačnost, s níž se staví k charakteru svaté hříšnice.\n",
    "Date": "2021-12-07T13:58:00.0000000+01:00"
  },
  {
    "Url": "https://www.idnes.cz/ekonomika/zahranicni/zeleny-caj-matcha-poptavka-popularita-japonsko-produkce.A250901_150302_eko-zahranicni_jla",
    "Title": "Matcha je zelené zlato. Poptávka je obrovská, čaj bude dál zdražovat",
    "Categories": [
      "Čaj",
      "Japonsko",
      "CNBC\u00A0",
      "prášek",
      "Česká republika"
    ],
    "Comments": 20,
    "Images": 30,
    "Content": "Ačkoliv historie matchy sahá až do 8. století, její obliba vystřelila zejména až po poměrně nedávné koronavirové pandemii. Obchodníci po celém světě jsou stále kreativnější a z matchy vyrábí i dezerty, kosmetiku, nanuky či nejrůznější limonády. Přitom ještě před pár lety se japonští pěstitelé matchy báli o svou budoucnost, píše CNBC.\nPodle japonského ministerstva financí se v roce 2024 povedlo vyvézt zelený čaj za rekordních 36,4 miliard jenů (asi 5 miliard korun). Pro srovnání, proti roku 2014 to byl více než čtyřnásobek. Právě čajové lístky matchy měly na tomto vývozu výraznou roli a minimálně v blízké budoucnosti se očekává, že trendy budou pokračovat.\nJenže produkce kvalitní matchy je náročná. Vyrábí se z čaje tencha, jehož lístky se pěstují ve stínu, aby získaly svou typickou chuť. I následně rozemletí na prášek je poměrně pracné. Podle CNCB trvá i hodinu, než se na tradičních mlýncích podaří namlít 40 gramů matchy. Producenti si zároveň musí dát pozor na to, aby rozemletí čajových lístků proběhlo správně. Pokud by bylo ledabylé, ohrozili by její kvalitu.\nNásledně vzniklý prášek se rozpustí ve vodě, ideálně pomocí speciální bambusové metličky, čímž vznikne výrazně zelený nápoj. Mnoho pravidelných konzumentů nedá na matchu dopustit zejména kvůli značnému množství antioxidantů i povzbudivým účinkům.\n„Nynější celosvětová popularita matchy je až neuvěřitelná. Naše provozy a všichni dodavatelé jedou na plné obrátky,“ říká pro CNBC Jasutaka Jokomiči, manažer ve společnosti Ito En, která se specializuje právě i na zpracování matchy.\nAčkoliv pěstování čaje tencha je v současné době pro japonské farmáře díky obrovské poptávce výhodné, zemědělců rychle ubývá. Japonská vláda i proto uvažuje o tom, že pěstování skrze dotace výrazněji zpopularizuje. Tamní politici věří, že právě dotace jsou cesta, která mnohé japonské farmáře k pěstování tohoto čaje přiměje.\nJsou to ale i výkupní ceny čaje tencha, které by pro japonské zemědělce měly být samy o sobě již nyní zajímavé. Japonští obchodní hlásí, že za posledních několik měsíců se totiž ceny tohoto čaje zdvojnásobily. Zároveň platí, že mnoho obchodů nejen v Japonsku či v USA jednoduše nemá matchu ani její jednotlivé produkty k dispozici.\nV blízké budoucnosti hrozí, že cena poroste i dál. Hlavně kvůli letošním vedrům, které negativně ovlivní sklizeň v příštím roce. Ani to ale mnohé japonské farmáře k přechodu na produkci tohoto čaje nemotivuje.\nV Japonsku panují silné obavy z toho, že obrovská celosvětová poptávka po matche se v může opět výrazně propadnout. Mimo jiné i proto, že trendy na sociálních sítích jsou často jen dočasné. Japonská nervozita stále panuje i kolem americké celní politiky a obrovské nevyzpytatelnosti prezidenta Donalda Trumpa.\nTrend matchy v minulých měsících dorazil i do Česka, a to mimo jiné také do kaváren. Například v pobočkách kavárenského řetězce Starbucks vyjde jeden šálek matcha latté na 155 korun. K dispozici jsou tyto latté ale také v menších kavárnách po celém Česku.\n",
    "Date": "2025-09-13T15:00:00.0000000+02:00"
  },
  {
    "Url": "https://www.idnes.cz/zpravy/domaci/mimorane-jednani-vlady-koronavirus-pomoc-firmam-restaurace-bazeny.A210528_040221_domaci_kop",
    "Title": "V pondělí mohou otevřít restaurace i uvnitř, bazény, sauny i wellness",
    "Categories": [
      "bazén",
      "sauna",
      "vláda",
      "Adam Vojtěch",
      "Koronavirus (covid-19)",
      "Koronavirus v Česku",
      "Chorvatsko",
      "Pavla Svrčinová"
    ],
    "Comments": 846,
    "Images": 26,
    "Content": "Nejvyšší správní soud zrušil regulaci provozu restaurací, heren a kasin v nařízení ministerstva zdravotnictví.\n„Rozhodnutí soudu je velmi restriktivní,“ zdůvodnil ministr zdravotnictví po jednání vlády rozhodnutí, které vláda udělala. Nebýt rozsudku, byl by při rozvolňování opatrnější.\nVšechno ale stále uvolněno  nebude.  Hlavní hygienička Pavla Svrčinová uvedla pro iDNES.cz, že otevření restaurací neznamená, že kina budou moci prodávat občerstvení. Multiplexy, které kvůli tomu zůstávají zavřené, tak mají smůlu a musí si ještě počkat.\nOd pondělí budou moci otevřít také hudební, herní, taneční či společenské kluby a diskotéky. Nesmí tam ale hrát živá hudba,nesmí se tam tancovat a nebudou tam platit samotesty.\u00A0Lidé budou muset mít pro jejich návštěvu antigenní či PCR testy provedené jedině zdravotníkem.\u00A0\nOtevřou se i šatny u všech vnitřních sportovišť, nejen u bazénů. V šatnách přitom musí být dodržena kapacita jedna osoba na 15 metrů čtverečních.\nNa dotaz iDNES.cz, zda vláda plánuje nějaký krok směrem k podnikatelům, které podle soudu nezákonně omezila, aby zabránila vlně žalob o náhradu škody, Vojtěch opáčil, že takovým krokem je podle něj už otevření dosud uzavřených provozů.\n„Pravdou je, že epidemie\u00A0brzdí\u00A0poměrně výrazně, což je fakt,“ připustil Vojtěch už ve čtvrtek pro iDNES.cz, že vláda otevře restaurace, bazény, sauny a wellness dříve než 14. června, jak původně plánovala.\nK tomu, aby uspíšila otevření všech provozů, vyzval ve čtvrtek vládu i prezident Hospodářské komory Vladimír Dlouhý.\nUž po první dávce očkování bude možné bez omezení cestovat mezi Českou republikou a Slovenskem, Německem, Rakouskem, Polskem, Maďarskem, Slovinskem a Chorvatskem.\nMinistr zdravotnictví po jednání vlády zopakoval své čtvrteční vyjádření pro iDNES.cz, že až do konce školního roku by měla vydržet povinnost nosit ve školách ochranu dýchacích cest, tedy roušku či respirátor.\nOpatření vyvolávají kritiku nejen opozice, ale i lidí z odvětví, jichž se týkají.\u00A0           „Jsme rádi, že se částečně otevírají jak služby vnitřních prostor restaurací, tak některé služby wellness včetně bazénů. Zásadní změnou je ale skutečnost, že bylo konečně respektováno soudní rozhodnutí, což by mělo být samozřejmostí v každém právním státě,“ reagoval šéf Asociace hotelů a restaurací ČR Václav Stárek.\n„Je třeba ještě řešit dvojí způsob testování, který se opět do opatření promítá. Tedy fakt, že pro služby wellness bude třeba pouze testů PCR nebo POC provedených odbornou společností, což bude přinášet komplikace zákazníkům například ve wellness hotelech a podobných zařízeních,“ dodal.\n „Ministr Vojtěch se vrátil na místo činu, začal tam, kde skončil - chaos pokračuje. Diskotéky mohou od pondělí otevřít, ale nebude se smět tančit. Více snad není třeba dodávat,“ reagoval předseda ODS Petr Fiala.\nMinistr Vojtěch se vrátil na místo činu, začal tam, kde skončil - chaos pokračuje. Diskotéky mohou od pondělí otevřít, ale nebude se smět tančit. Více snad není třeba dodávat‍♂️.\n",
    "Date": "2021-05-28T05:35:00.0000000+02:00"
  },
  {
    "Url": "https://www.idnes.cz/sport/ostatni/privratsky-ovladl-sp-v-cine.A250914_090736_sporty_ald",
    "Title": "Puškař Přívratský ovládl třípolohovou střelbu na Světovém poháru v Číně",
    "Categories": [
      "Střelba",
      "Výsledky Střelba",
      "Jiří Přívratský",
      "Světový pohár",
      "Česká republika"
    ],
    "Comments": 0,
    "Images": 29,
    "Content": "Čtyřiadvacetiletý Přívratský zaznamenal ve střelbě na 3x20 ran druhý letošní pohárový triumf po dubnové soutěži v Limě, k tomu byl ještě třetí v červnu v Mnichově. Ve Světovém poháru to bylo jeho sedmé individuální vítězství a celkově jedenácté. Vedle šesti trofejí z třípolohové malorážky ovládl vloni v Granadě také vzduchovou pušku, další úspěchy přidal s týmem a v mixu.\nVítězstvím zkompletoval sbírku české výpravy v Číně po stříbru Veroniky Schejbalové s Jindřichem Dubovým v soutěži smíšených dvojic ve vzduchové pistoli a bronzu puškařky Barbory Dubské v třípolohové střelbě. Čtvrtý muž z loňské pařížské olympiády se zároveň naladil na listopadové mistrovství světa v Káhiře. Ze světového šampionátu dosud nemá v seniorské kategorii medaili.\nJediný bod dělil v Číně od účasti ve finále Davida Hrčkuláka, který obsadil 16. místo; ze všech 72 střelců na startu přitom trefil největší počet přesných desítek. Ještě o tři příčky výš a s výkonem o bod lepším skončil Aleš Entrichel. Mimo finálovou osmičku se ocitl právě jen kvůli menšímu počtu přesných středů, o medaile by ale tak jako tak střílet nemohl, protože startoval mimo soutěž jen o body do žebříčku.\nv puškových a pistolových disciplínách v Ning-po (Čína):\nMuži - třípolohová malorážka: 1. Přívratský (ČR) 465,3, 2. Pimenov (Rus.) 464,3, 3. Hegg (Nor.), ...v kvalifikaci 13. Entrichel, 16. Hrčkulák, 30. Nepejchal (všichni ČR).\nŽeny - vzduchová puška: 1. Pcheng Sin-lu (Čína) 255,3 - světový rekord, 2. Duestadová (Nor.) 252,6, 3. Sadždžanarová (Indie), ...v kvalifikaci 15. Dubská, 33. Zrůstová, 52. Blažíčková, 56. Štěfánková, 67. Brabcová (všechny ČR).\n",
    "Date": "2025-09-14T09:15:00.0000000+02:00"
  },
  {
    "Url": "https://www.idnes.cz/zpravy/domaci/obalka-t-g-masaryk-poselstvi-otevreni-narodni-archiv.A240919_114736_domaci_vajo",
    "Title": "T.G. Masaryk znovu promluví. Za rok vyprší embargo na jeho poslední dopis",
    "Categories": [
      "Tomáš Garrigue Masaryk",
      "Antonín Sum",
      "Jan Masaryk",
      "Národní archiv"
    ],
    "Comments": 21,
    "Images": 26,
    "Content": "Obálku o rozměrech zhruba přeloženého listu A4 předal Antonín Sum tehdejšímu vedoucímu oddělení fondů nestátní provenience a archivních sbírek Jiřímu Křesťanovi 19. září 2005. Obálka je označena slovy „pečeť do roku 2025“. Sum ji archivu předal po dohodě s Masarykovými vnučkami Annou a Herbertou.\n„Národní archiv věnuje deponování obálky mimořádnou péči. Je uzamčená v trezoru jako důležitá památka na prvního československého prezidenta. Veřejnost ji mohla vidět 30. dubna 2018 na Pražském hradě v rámci výstavy Labyrintem dějin českých zemí. Vzbudila tehdy velký ohlas. Připravíme proto v příštím roce akce, které plánované otevření obálky doprovodí,“ uvedl ředitel Národního archivu Milan Vojáček.\nDopis se slovy T. G. Masaryka vznikl podle Jiřího Křesťana mezi 3. a 11. zářím 1937, tedy několik dní poté, co Masaryk prodělal mozkovou mrtvici. „Tomáš Garrigue Masaryk nemohl zřejmě v září roku 1937 namluvit svému synu Janovi nějakou souvislou závěť či odkaz národu. Na to byl dopad mrtvice příliš devastující. Mohl se však pokusit aspoň útržkovitě sdělit svému synovi něco, co považoval v tu chvíli za důležité,“ napsal v článku Křesťan. \nDodal, že pravděpodobným datem vzniku textu zapečetěného v obálce je 5. září, kdy Masaryk přijal Edvarda Beneše a u setkání nechyběl ani syn Jan.\nOsobní archiv Jana Masaryka získal Národní archiv v roce 1996. „Nacházejí se v něm například písemnosti a dosud nezveřejněné rodinné fotografie z období druhé světové války, které svěřil Jan Masaryk osobnímu tajemníkovi Lumíru Soukupovi,“ uvedl Křesťan. \nSoukup a Sum byli osobními tajemníky Jana Masaryka do jeho smrti. Archiválie, které v bytě Jana Masaryka zůstaly po jeho smrti, se podařilo Sumovi poslat do Skotska, kam Soukup v červnu 1948 ilegálně emigroval. Archiv pak desítky let v emigraci opatroval.\nAntonín Sum byl v roce 1949 zatčen a poté odsouzen v jednom z procesů a z vězení vyšel v roce 1962. Poté byl v kontaktu s vnučkami T. G. Masaryka – Annou a Herbertou Masarykovými. S jejich souhlasem v roce 1996 Národnímu archivu předal „Soukupův archiv“.\nObálka, která zřejmě obsahuje poslední slova Tomáše Garrigua Masaryka, se otevře přesně za rok: 19. září 2025. Uchovává ji v trezoru Národní archiv. Věnujeme deponování obálky mimořádnou péči. Otevření doprovodí akce pro veřejnost. https://t.co/8ullPRtqVd https://t.co/Oa2l320JoK\n",
    "Date": "2024-09-19T13:23:00.0000000+02:00"
  },
  {
    "Url": "https://www.idnes.cz/ekonomika/domaci/stavby-byty-panelaky.A250912_144437_ekonomika_cfr",
    "Title": "Mýtus o životnosti paneláků má tuhý kořínek. Ve skutečnosti vydrží víc",
    "Categories": [
      "Zpravodajství",
      "Panelový dům",
      "stavba",
      "Michal Drahorád",
      "Česká republika"
    ],
    "Comments": 22,
    "Images": 30,
    "Content": "„Nedomnívám se, že jde o správný údaj. V případě panelových domů byla obvykle deklarována návrhová životnost 80 let,“ řekl iDNES.cz  místopředseda České komory inženýrů činných ve výstavbě (ČKAIT) Michal Drahorád. Ani zmiňovaných 80 let přitom nepředpokládá, že po dosažení této životnosti by byly všechny panelové domy nebezpečné.\nPřipojte se ještě dnes a získejte:\n",
    "Date": "2025-09-13T00:00:00.0000000+02:00"
  },
  {
    "Url": "https://www.idnes.cz/hobby/zahrada/lucie-cahlikova-rostliny-byliny-lecba-caj-tinktura.A250826_867037_hobby-zahrada_vals",
    "Title": "Bylinkářství občas vychází z pověr, ne vše přírodní je bezpečné, varuje vědkyně",
    "Categories": [
      "bylinný čaj",
      "léčba",
      "Léčivá rostlina",
      "Týdeník Téma",
      "Životní styl",
      "bylina"
    ],
    "Comments": 0,
    "Images": 30,
    "Content": "Kromě běžné pedagogické a vědecké činnosti organizujete také kurzy o léčivých rostlinách pro širokou veřejnost. Jaký je o ně zájem a co se vlastně účastníci dozvědí nebo naučí?Zájem je jedním slovem enormní. V současné době nejsme schopni uspokojit všechny zájemce o naše kurzy (základní kurz, roční kurz, kurz o využití léčivých rostlin v kosmetice a další, pozn. red.). Na druhou stranu se každý rok snažíme navyšovat kapacitu a o tom svědčí i počet účastníků letošního ročního kurzu, kterých je 92. Do základních kurzů jsme letos přijali více než 100 zájemců. Když jsme v březnu tohoto roku otevřeli na fakultních stránkách registraci k základnímu kurzu, během dvou hodin byla všechna místa obsazena. Následně jsme tedy přidali ještě jeden termín, přičemž na 26 míst se nám během dvou dní přihlásilo více než 100 zájemců. Svědčí to o zájmu široké veřejnosti o přírodní produkty. Poptávka je tedy opravdu velká, a to zřejmě i proto, že neučíme klasické bylinkářství, ale vědeckou fytoterapii.\nPřipojte se ještě dnes a získejte:\n",
    "Date": "2025-08-30T20:00:00.0000000+02:00"
  },
  {
    "Url": "https://www.idnes.cz/wiki/temata/vanocni-prazdniny-2025-budou-diky-trem-vikendum-nejdelsi-jake-mohou-byt.A250828_111658_temata_wall",
    "Title": "Vánoční prázdniny 2025 budou díky třem víkendům nejdelší, jaké mohou být",
    "Categories": [
      "Advent a Vánoce",
      "Německo",
      "Nový rok",
      "Rakousko"
    ],
    "Comments": 0,
    "Images": 23,
    "Content": "Délka vánočních prázdnin je proměnlivá – závisí na rozložení vánočních svátků v pracovních dnech. Od toho se také odvíjí, kolik víkendových dnů bude k volnu „připojeno.“ Nejméně mohou mít jedenáct, nejvíce pak šestnáct dnů.\nZačátek vánočních prázdnin ve školním roce 2025/2026 připadá na pondělí 22. prosince 2025. Končí v pátek 2. ledna 2026. Řadí se tak mezi ty nejdelší – patři k nim budou hned tři víkendy.\nŠkoláci do školy půjdou naposledy 19. prosince 2025. Do lavic se vrátí až 5. ledna 2026. Díky víkendovým dnům si užijí celých šestnáct dní volna.\nJejich rodiče budou ke stejnému volnu potřebovat šest dnů dovolené. \nVysoké školy klasické vánoční prázdniny nemívají. Výjimkou jsou  například fakulty pražské Univerzity Karlovy, které je v harmonogramech akademického roku vypisují. Ani studenti dalších škol však o volno nepřijdou. Školy termíny určují samostatně – výuka v zimním semestru zpravidla končí v týdnu před vánočními svátky a zkouškové období začíná až po Novém roce.\nLetos vychází Štědrý den na středu. První svátek vánoční, neboli Boží hod, bude ve čtvrtek, druhý svátek vánoční pak v pátek. Pracující si tedy užijí pětidenní prodloužený víkend.\nOproti letošním dlouhým vánočním prázdninám si školáci v dalších letech tolik volných dní neužijí. Na vánoční prázdniny navážou jen dva víkendy a školáci se do lavic vrátí hned po Novém roce.\nObdobně jako u letních se termíny vánočních prázdnin v Německu mezi jednotlivými spolkovými zeměmi liší. Odlišná je také jejich délka, ve všech zemích se však částečně překrývají. I mezi Italskými regiony se trochu liší – o den později však začnou jen ve třech z nich.\nJednotné jsou naopak v Rakousku nebo na Slovensku, kde si školáci užijí ještě delší volno než u nás.\n",
    "Date": "2025-09-02T07:54:00.0000000+02:00"
  },
  {
    "Url": "https://www.idnes.cz/ekonomika/domaci/obchody-supermarkety-200-metru-zavreno-prodejny.A230926_164236_ekonomika_ven",
    "Title": "Svatý Václav patří mezi „zavírací“ svátky, v supermarketech lidé nenakoupí",
    "Categories": [
      "Otevírací doba v obchodech v době svátků",
      "Obchod",
      "Svátek",
      "Svatý Václav",
      "Den české státnosti (28. září)",
      "státní svátek"
    ],
    "Comments": 101,
    "Images": 24,
    "Content": "„Se svátkem 28. září nejsou spojena žádná tradiční jídla ani větší oslavy, proto zákazníci jeden až dva dny předem nakupují ve větším množství zejména čerstvé potraviny, jako je pečivo, maso nebo ovoce a zelenina,“ řekl mluvčí řetězce Penny Market Tomáš Kubík. Doplnil, že ve středu mohou prodejny proti běžným dnům přivítat o jednotky až nižší desítky procent více zákazníků.\n„Prodejny jsme předzásobili. Na středu se přesune obvyklý páteční prodej, protože mnoho zákazníků pojede na prodloužený čtyřdenní víkend,“ uvedl mluvčí sítě Albert Jiří Mareček. Českobudějovická prodejna v ulici Nádražní podle něj 28. září zůstane otevřená, protože se nachází v místě autobusového a vlakového nádraží.\n„Bez omezení budou moci zákazníci nakoupit také v mini marketech Billa na čerpacích stanicích Shell a OMV a v prodejnách na hlavních nádražích v Praze, Brně či na pražském Letišti Václava Havla“, uvedla mluvčí Dana Bratánková.\nOn-line supermarket Rohlík.cz bude podle mluvčí Denisy Morgensteinové nákupy rozvážet v obvyklém čase, tedy od 06:00 do 23:00. „Očekáváme, že nárůst zájmu začne už ve středu, kdy se poptávka zvýší zhruba o 20 procent oproti běžným dnům. Zhruba o třetinu pak bude poptávka vyšší přímo ve čtvrtek,“ doplnila.\nVelky přehled aktuálních letáků a slev najdete na webu akcniceny.cz\n„Z toho, v jaké státní svátky musí obchody zavřít, jsou zákazníci často zmatení,“ uvedl ředitel centra Freeport Fashion Outlet na Znojemsku Jan Procházka. „Pro nás to znamená odpovídat na desítky až stovky telefonů a mailů zákazníků. V našem případě je problém o to větší, že sídlíme na hranicích s Rakouskem a skoro polovinu návštěvníků tvoří Rakušané. Ti situaci nerozumí už vůbec,“ dodal. \nV pražském obchodním centru Palladium budou mít podle informací na webu obchody pod 200 metrů čtverečních otevřeno od 09:00 do 21:00, restaurace pak mezi 07:00 a 22:00 a fitness centrum od 08:00 do 20:30.\nZe zákona o prodejní době v maloobchodě, který začal platit v roce 2016, musí mít prodejny nad 200 metrů čtverečních zavřeno na Štědrý den, první i druhý svátek vánoční, Nový rok, Velikonoční pondělí, 8. května, 28. září a 28. října.\nDodržování zákona v tyto dny sleduje Česká obchodní inspekce. Během zbývajících státních svátků, tedy 5. a 6. července, 17. listopadu, na Velký pátek a 1. května, zákaz prodeje neplatí. Odbory si dlouhodobě přejí zákaz prodeje rozšířit na všechny státní svátky.\n",
    "Date": "2023-09-27T08:48:00.0000000+02:00"
  },
  {
    "Url": "https://www.idnes.cz/zpravy/zahranicni/polsko-valecne-reparace-nemecko-nawrocki-gdansk.A250901_110625_zahranicni_ikul",
    "Title": "Německo je partner i původce války, řekl Nawrocki. Na výročí znovu žádal reparace",
    "Categories": [
      "Evropská unie",
      "NATO",
      "Německo",
      "Polsko",
      "Karol Nawrocki",
      "Právo a spravedlnost",
      "válka",
      "Druhá světová válka"
    ],
    "Comments": 78,
    "Images": 29,
    "Content": "Nawrocki mluvil o tom, že před Polskem stojí výzva v podobě „obrozujícího se neoimperialismu postsovětské Ruské federace“. Polsko podle něho stojí před úkolem budovat Evropskou unii a NATO. „Ty úkoly plníme společně s Německem, naším obchodním partnerem a sousedem. S původcem druhé světové války,“ řekl polský prezident.\nUvedl, že aby bylo možné vytvářet s Německem dobré partnerství založené na pravdě, „musíme konečně vyřídit otázku reparací“. Zdůraznil, že jako polský prezident to „jednoznačně požaduje“. Vyzval proevropskou vládu premiéra Donalda Tuska, aby mu v této věci pomohla.\nNawrocki je prezidentem Polska necelý měsíc. Ve volbách ho podpořila hlavní opoziční strana, národněkonzervativní Právo a spravedlnost (PiS). Předtím Nawrocki vedl Institut národní paměti, který vyšetřuje zločiny nacismu a komunismu.\nOtázku reparací ze strany Německa za obrovské škody, které nacisté napáchali v Polsku, v uplynulých letech otevírali hlavně politici PiS. Německo opakovaně dává najevo, že má tuto věc za uzavřenou, definitivně ji podle něho vyjasnily smlouvy týkající se znovusjednocení Německa v roce 1990. Nemá v úmyslu o ní s Polskem jednat.\nZa úsvitu 1. září 1939 wehrmacht na poloostrov Westerplatte zaútočil nejdříve z moře, pak i z pevniny. Polští obránci kapitulovali po týdnu. Německé letectvo také 1. září 1939 časně ráno bombardovalo Wieluń ležící v dnešním Lodžském vojvodství. Tři čtvrtiny zástavby ve městě byly zničeny, nálety si vyžádaly mnoho civilních obětí.\n",
    "Date": "2025-09-01T12:39:00.0000000+02:00"
  },
  {
    "Url": "https://www.idnes.cz/zpravy/revue/vztahy-a-sex/marek-eben-marketa-fiserova-manzelstvi-laska-herec-moderator.A250905_142417_sex_sub",
    "Title": "Marek Eben s manželkou vyrazili po delší době do společnosti. Jsou spolu 43 let",
    "Categories": [
      "celebrita",
      "Celebrity",
      "manželství",
      "Marek Eben",
      "Markéta Fišerová",
      "herec",
      "Cirque du Soleil"
    ],
    "Comments": 48,
    "Images": 33,
    "Content": "Jedna z někdejších nejznámějších českých hereček oslavila letos v lednu 65. narozeniny. Téměř před čtyřiceti lety se jí život obrátil naruby. Utrpěla mozkovou příhodu, která ji doživotně upoutala na invalidní vozík. \nMarkéta Fišerová a Miroslav Vladyka v seriálu My všichni školou povinní (1984)\nMarek Eben a Markéta Fišerová jsou jedním z nejstabilnějších hereckých párů. Seznámili se v mládí na konzervatoři, ona chodila o dva ročníky níž. \n„Dodnes nedokážu pochopit, že jsem se zrovna já mohl tehdy Markétě líbit,“ vzpomínal po letech moderátor v jednom z rozhovorů. „Kupodivu na konzervatoři uháněla ona mě, a já se jí docela bál. Byla to taková sopka a nevěděl jsem, jak by to s mojí tichou povahou šlo dohromady. Ale líbila se mi hrozně moc. Založil jsem si tehdy kapelu a vzal ji jako zpěvačku,“ popsal začátky vztahu se svou budoucí ženou. \nMarkéta Fišerová byla jednou z nejkrásnějších českých hereček. Zahrála si například v seriálech My všichni školou povinní nebo Třetí patro, zazářila i v pohádce O štěstí a kráse. Černé vlasy, zářivé oči a hezká postava, to vše učarovalo mnoha hercům, kteří se kolem dívky točili, jenže ona si mezi nimi vybrala právě Marka.\nSvatba byla v roce 1982. Markéta a Marek spolu účinkovali spolu v divadle a natáčeli písničky pro děti. Při jejich prvním společném filmu Tvář za oknem byli už třetím rokem manželé. Pak však přišlo několik osudových ran. \nVše odstartovaly hereččiny zdravotní problémy. Po chřipce se objevil zánět srdečního svalu a tuberkulózní nález na plicích. Markéta vzápětí otěhotněla, vše však skončilo předčasným porodem a úmrtím miminka.\n„Terezka se narodila v sedmém měsíci a za několik dní umřela,“ nechala do soukromí slavného manželského páru nahlédnout herečka Světlana Nálepková ve své knize Světlana – Na houpacím koni. Manželé už se pak o dítě nikdy nepokoušeli.\nKdyž se sbírali z nejhoršího, přišla další rána. V roce 1986, právě v den  26. narozenin Markéty odpočívali společně večer doma u televize, když herečka zničehonic začala vidět rozmazaně, zamlženě a velmi ji rozbolela hlava. Následovala cesta do nemocnice, kde brzy upadla do kómatu. „Je to mozková mrtvice, vůbec nevíme, zda to přežije, stav je kritický,“ nedávali lékaři manželovi mnoho nadějí.\nMarkéta ale zabojovala a podařilo se jí přežít, jenže ochrnula. Dlouhé týdny za ni dýchaly přístroje, poté se musela vše učit od začátku – mluvit, jíst, pohybovat se. Trvalo to skoro rok. Marek Eben ženu vozil trabantem do 300 kilometrů vzdálené Karviné na rehabilitace.\nMarkéta skončila na vozíku. „Nejhorší byl začátek, oba nás to zastihlo absolutně nepřipravené, bez varování, vůbec nás nenapadlo, že by nás něco takového mohlo potkat,“ řekl před lety Eben v rozhovoru pro iDNES.cz.\nManželé Markéta Fišerová a Marek Eben na předávání televizních cen TýTý v roce 2013\n„Když pak vyjedete poprvé s vozíkem na ulici a oba dva jste mediálně známí, je to taková malá pouliční senzace. Když s ním vyjedete popáté, už vám to tak nepřijde, když s ním vyjedete popadesáté, tak se to dá velmi slušně vydržet, a když s ním vyjedete po pětitisící, tak už ani nevíte, že ten vozík vezete,“ vyrovnával se postupně se situací.\n„Nejhorší to bylo samozřejmě pro Markétu, ona je ovšem extrémně, opravdu extrémně statečný člověk, dokázala se přes to dostat,“ chválil manželku. „Situace je taková, jaká je. Musíte to přijmout. Je to kříž, ale každý má v životě nějaký kříž,“ popsal. \nO rozvodu jako řešení krize Eben nikdy neuvažoval, naopak. Markétin stav se zlepšoval a začala Markovi dělat doprovod i na společenské akce. Ebenovi se později přestěhovali do bezbariérového domku kousek od Karlových Varů.\n„My jsme si už tak zvykli, že postižení vůbec nevnímáme. A já si občas stěžuji na úplné pitomosti. Třeba na trombózu v lýtku, kdy jsem musel nosit stahovací punčochu. Když jsem si Markétě postěžoval, tak se začala opravdu hodně srdečně smát,“ popsal domácí atmosféru herec, muzikant i moderátor.\nMrzí ho, že Markéta nemohla rozvíjet svůj talent. „Dostala scénář, vytrhala si své stránky a zbytek jí byl fuk. Divil jsem se, jak to může hrát, ale ona byla herečka od boha. Nikdy nad rolemi moc nepřemýšlela a pak je zahrála báječně. Toho jediného je mi líto, toho talentu. Ve své generaci vůbec neměla konkurenci,“ dodal Eben.\nVIDEO: Marek Eben a Markéta Fišerová společně zpívají: \n",
    "Date": "2025-09-05T15:27:00.0000000+02:00"
  },
  {
    "Url": "https://www.idnes.cz/sport/ostatni/krasobrusleni-natalie-a-filip-taschlerovi-choreograf-massimo-scali.A250909_114650_sporty_ipet",
    "Title": "Tleskají moc brzy! Jak pracuje choreograf, který má Čechy posunout k medailím",
    "Categories": [
      "Alysa Liuová",
      "Filip Taschler",
      "Krasobruslení",
      "Natálie Taschlerová",
      "Sport"
    ],
    "Comments": 0,
    "Images": 36,
    "Content": "Pětačtyřicetiletý excentrik na první pohled zaujme obarvenými vlasy, náušnicemi a nalakovanými nehty, při zkoumání výčtu bruslařů, kterým stavěl choreografie, zase zarazí jeho délka a pestrost. A nejnovějším přírůstkem v Italově resumé jsou sourozenci Taschlerovi, pro které připravil na nadcházející sezonu oba nové tance.\nZa poslední roky spolupracoval Scali téměř se všemi krasobruslařskými hvězdami, na které si vzpomenete.\nNathanu Chenovi postavil program, se kterým zvítězil na olympiádě v Pekingu, pro Madison Chockovou a Evana Batese vytvořil tance, které jim zajistily třetí titul mistrů světa, a stál i za jízdami Alysy Liuové, s nimiž si dobruslila pro senzační zlato na březnovém světovém šampionátu v Bostonu.\nNyní může k podobným výsledkům posunout i Taschlerovy.\nCo vám proběhlo hlavou, když vás Natálie s Filipem oslovili?Byl jsem vážně nadšený, protože jsme spolu chtěli pracovat dlouho, ale z různých důvodů to nikdy nevyšlo. Až teď všechno klaplo. Přijeli za mnou do San Franciska, kde žiju, a užili jsme si společně dva týdny úžasné práce. Měl jsem skvělou příležitost Naty s Filipem konečně pořádně poznat a porozumět jim.\nPřipojte se ještě dnes a získejte:\n",
    "Date": "2025-09-14T12:00:00.0000000+02:00"
  },
  {
    "Url": "https://www.idnes.cz/zpravy/domaci/prehledne-covid-epidemie-rozvolneni-otevreni.A210510_161142_domaci_knn",
    "Title": "PŘEHLEDNĚ: Zahrádky s testem, kulturní akce. Jak bude pokračovat rozvolnění",
    "Categories": [
      "Hotel",
      "Očkování",
      "Koronavirus (covid-19)",
      "Otevírací doba v obchodech v době svátků",
      "Školní rok",
      "Karel Havlíček",
      "Petr Arenberger"
    ],
    "Comments": 331,
    "Images": 31,
    "Content": "V rámci rozvolnění protiepidemických opatření přejde od pondělí 17. května první stupeň základních škol do normálního režimu výuky. Děti se tak již nebudou střídat po týdnu v budově školy a na online výuce.\nTo stejné bude platit i pro žáky druhého stupně základních škol a nižších ročníků víceletých gymnázií, avšak pouze v některých krajích. Konkrétně se začnou učit bez rotací od pondělí starší školáci v Královéhradeckém, Karlovarském, Plzeňském, Středočeském, Libereckém a Pardubickém kraji a také v hlavním městě.\nPokud to vývoj epidemie dovolí, skončí o týden později, 24. května, rotační vyučování i na druhém stupni v celém Česku. Všude začne i teoretická výuka na středních školách bez střídání.\u00A0Do škol v přírodě pak budou moct žáci vyjet od 31. května.\nOd pondělí 17. května se budou moci otevřít také restaurační zahrádky. Zůstanou však zachována některá omezující opatření. U stolu budou smět sedět nejvýše čtyři lidé, pokud to nebudou členové jedné domácnosti.\nHosté se navíc budou muset prokázat testem, očkováním nebo proděláním nemoci covid-19.\nHotely a penziony by se podle ministra průmyslu a obchodu Karla Havlíčka mohly otevřít za dva týdny, od pondělí 24. května. Vládě podle svých slov za týden předloží návrh, aby mohly provoz obnovit bez omezení kapacity.\nVláda protiepidemická opatření uvolňuje na základě šesti balíčků. V pondělí jednala o balíčku číslo čtyři, který by mohl začít platit od příštího týdne. Je v něm obsaženo také otevření hotelů a penzionů, ale jen na 25 procent kapacity. Podle Havlíčka si na tuto podmínku podnikatelé stěžovali, proto se vláda rozhodla obnovení jejich provozu posunout o týden.\nK rozvolnění dojde také v kulturní sféře. Od 17. května bude možné pořádat kulturní akce venku až pro 700 lidí. I zde bude podmínkou buď absolvování testu, odstup nejméně čtrnácti dnů od očkování, nebo prodělání nemoci covid-19 v posledních nejvýše devadesáti dnech.\nV nejbližší době by pak mělo dojít i na vnitřní akce. Za týden vláda pravděpodobně schválí, že od 24. května by se mohly pořádat pro maximálně 500 lidí.\nOd pondělí 17. května budou v nemocnicích a sociálních zařízeních znovu povoleny návštěvy. U lůžek akutní péče byly zakázány od konce ledna. Výjimkou byly porody, návštěvy u dětí nebo v hospicích. Ministr Petr Arenberger uvedl, že návštěvy jsou povoleny s hygienickými pravidly, konkrétní podobu neupřesnil. Při posledním povolení návštěv v lednu byly možné jen s respirátorem FFP2, směly trvat nejdéle půl hodiny a přijít mohly nejvýše dvě osoby.\nOd pondělí 17. května se zvýší maximální počet možných návštěvníků zoologických či botanických zahrad. Ty budou moci nově naplnit kapacitu na padesát procent. Dosud to bylo dvacet procent, což zejména ve víkendové dny způsobilo fronty před těmito zařízeními.\nVláda v pondělí také podle ministra průmyslu a obchodu Karla Havlíčka upravila usnesení, jež zakazovalo činnost služeb, kde se porušuje integrita kůže. Ty totiž nyní smí být otevřené, nesmí ale provádět právě činnosti spadající do této kategorie. Jde třeba o tetovací studia. Ta tak nově mohou znovu obsluhovat klienty.\n",
    "Date": "2021-05-11T00:00:00.0000000+02:00"
  },
  {
    "Url": "https://www.idnes.cz/zpravy/domaci/velikonoce-termin-2025-2026-2027-2028-terminy-vypocet-oteviraci-doba-obchody.A250115_113226_domaci_rapc",
    "Title": "Blíží se prodloužený víkend. Kdy jsou velikonoční prázdniny a zavřené obchody?",
    "Categories": [
      "Velikonoce",
      "Obchod",
      "víkend",
      "Velikonoční pondělí"
    ],
    "Comments": 0,
    "Images": 25,
    "Content": "Na prodloužené velikonoční volno se lidé letos mohou těšit od pátku 18. dubna až do pondělí 21. dubna, celkem tak budou mít čtyři nepracovní dny. \nVelikonoční prázdniny jsou ve čtvrtek 17. dubna. Děti jdou do školy ve středu 16. a pak až v úterý 22. dubna.\nZákon regulující otvírací dobu obchodů se dotýká i Velikonoc. Na Velký pátek 18. dubna si lidé ještě nakoupí běžně, to samé se týká i soboty a neděle, kdy žádný zákon omezení prodejní doby nenařizuje. \nPozor je potřeba si dát na Velikonoční pondělí. To patří na seznam svátků, kdy musí obchody s prodejní plochou nad 200 m2 mít zavřeno. Vyrazit na nákupy tak můžete jen do menších prodejen. Výjimku mají obchody umístěné například na nádražích či letištích.\nPravidelnou akcí bývají i bezpečnostní opatření policie na silnicích. Každoročně hlídky kontrolují především alkohol u řidičů, varují také před „svátečními“ řidiči, kteří často do provozu nevyjíždějí. \nVelikonoce jsou pohyblivým svátkem. Připadají na první neděli po prvním jarním úplňku. Pokud úplněk vychází právě na neděli, slaví se Velikonoce až o týden později. Vycházet mohou na období od 22. března až do 25. dubna.\nV roce 2026 se můžeme těšit na prodloužený velikonoční víkend o pár týdnů dříve. Bude od Velkého pátku 3. dubna až do takzvaného Červeného pondělí 6. dubna (známější jako Velikonoční pondělí). \nNapřesrok se Velikonoce zase posunou o něco blíže k začátku roku. Slavit se budou od pátku 26. března do pondělí 29. března. \nA pokud si chcete naplánovat už i Velikonoce roku 2028, najdete je uprostřed dubna. Připadnou na období od pátku 14. dubna do pondělí 17. dubna. \n",
    "Date": "2025-04-16T09:19:00.0000000+02:00"
  },
  {
    "Url": "https://www.idnes.cz/olomouc/zpravy/vlha-pestra-hnizdiste-mala-lipova-ptaci-park.A250908_081147_olomouc-zpravy_dmk",
    "Title": "Vlhy pestré vyvedly na Přerovsku mláďata, k růstu populace přispívá ptačí park",
    "Categories": [
      "Zprávy z Hodonína a okolí",
      "Jihomoravský kraj",
      "Zprávy z Olomouce a okolí",
      "Olomoucký kraj",
      "Zprávy z Prostějova a okolí",
      "okres Přerov",
      "Česká republika",
      "Zprávy z Přerova a okolí"
    ],
    "Comments": 0,
    "Images": 34,
    "Content": "V letošním roce hnízdilo v Ptačím parku zhruba pětadvacet párů vlh pestrých. „Díky nové pozorovatelně, kterou zde postavila Česká společnost ornitologická s finanční podporou Zoo Olomouc, je zde mohli vidět a vyfotit si je desítky pozorovatelů a fotografů ptáků,“ přiblížil místopředseda Moravského ornitologického spolku v Přerově Jiří Šafránek.\nZa posledních dvacet let přibylo vlh pestrých nejen na Moravě, ale i v Čechách. \n„Malá Lipová se stala jejich nejvýznamnějším hnízdištěm na střední Moravě. Aby zůstalo zachováno i pro příští generace, rozhodla se Česká společnost ornitologická zde založit Ptačí park Malá Lipová. To se podařilo v roce 2021 jen díky tomu, že město Přerov prodalo ornitologům několik pozemků,“ upozornil Jiří Šafránek.\n„Vlhy pestré k nám přilétají začátkem května a v kolmých stěnách si začínají hloubit nory zakončené hnízdní komůrkou v níž sedí na vejcích,“ popsal ornitolog.\n„Mláďata krmí létajícím hmyzem, jako jsou motýli, vážky, včely a čmeláci. Své hnízdiště opouštějí koncem srpna, a i s mláďaty loví hmyz kolem rybníků,“ doplnil.\nMalá Lipová je bývalá pískovna, která leží na hranici katastrů obcí Žeravice, Předmostí a Dluhonice.\n„Poprvé zde zahnízdily vlhy již v roce 2004, ale pravidelně tam hnízdí až od roku 2008. V té době bylo hnízdění vlh velkou vzácností, a proto bylo v zájmu jejich ochrany utajeno,“ nastínil ornitolog.\nPtačí park je přístupný veřejnosti, která tam může ptáky sledovat z vyhrazené pozorovatelny. „K pozorování vlh, které do parku přilétají na jaře a hnízdí do konce léta, je potřeba ohleduplnost a dodržování pokynů pro ochranu hnízdiště,“ uvedl Šafránek.\n„Nejlepší doba pro pozorování je od května do konce srpna, kdy krmí mláďata a poté opouštějí hnízdiště s nimi,“ vysvětlil.\n",
    "Date": "2025-09-08T08:50:00.0000000+02:00"
  },
  {
    "Url": "https://www.idnes.cz/kultura/film-televize/hodina-zmizeni-horor-glosa-zach-cregger.A250911_122013_filmvideo_jgo",
    "Title": "GLOSA:  Děs i humor. Hodina zmizení je vydatné sousto pro hororové mlsaly",
    "Categories": [
      "Barbar (film)",
      "režisér",
      "Peter Jackson",
      "Zach Cregger",
      "Resident Evil"
    ],
    "Comments": 0,
    "Images": 29,
    "Content": "Cregger s hrůznou účinností rozezněl ty pravé struny strachů a obav, které si nesu v nitru. Zcela objektivně bych s určitými momenty ve filmu polemizoval, ovšem subjektivně mě Barbar vystrašil jako máloco za poslední měsíce a roky.\nKdyž se objevil první trailer na Creggerovu novinku Hodina zmizení – a následné nadšené ohlasy – ve skrytu duše jsem doufal, že režisér zakytuje trhliny, které jsem vnímal u Barbara, a zůstane mu schopnost navodit silně znepokojivou, nepříjemnou atmosféru promyšleným vedením kamery, nasvícením scény a v prvé řadě samotným námětem.\nVýchozí premisa je slibná a úderná: v americkém maloměstě ve 2.17 ráno nevysvětlitelně zmizí takřka celá školní třída. Nikdo ty děti neunesl, prostě se v řečenou hodinu sebraly a odešly z domu. Kam? Proč? Za kým? A hlavně proč odešly všechny až na jednoho chlapce? Ví snad on něco, co policie zatím netuší?\nTajemství se rozkrývá postupně, Zach Cregger znovu využil vypravěčský fígl, který se mu osvědčil už v Barbarovi, a příběh rozdělil do několika kapitol. Ty jsou vzájemně pevně provázané, ale to zjišťujeme až v průběhu děje.\nA s každým dalším dílkem puzzle před námi vyvstává obraz stejnou měrou hrůzyplný jako komediální. Režisér a scenárista si nápaditě pohrává s hororovými kánony a diváka má pevně v rukou. Lekačkami neplýtvá, ale když už nějaká přijde, zaručeně sebou trhnete.\nVe správný okamžik neváhá přisypat morbidního humoru jak z raných snímků Sama Raimiho nebo Petera Jacksona. Přitom nemáte pocit, že by se hororu jako takovému vysmíval nebo jej znevažoval. Pouze velmi účelně ctí zásadu, že směšnost a hrůznost jsou sestry. Nevyžívá se v hromadění hnusu a místo toho navozuje neustálý pocit ohrožení třeba tím, že jednu z hlavních aktérek v prvních minutách snímá pouze zezadu.\nPodobných detailů je v Hodině zmizení spousta a dokládají, že v Zachu Creggerovi vyrostla filmařská osobnost mimořádného citu a nadání. V roce 2026 by měl mít premiéru jeho příspěvek do série adaptací videohry Resident Evil. Normálně by mě tato zpráva nechala chladným, ale po zhlédnutí Hodiny zmizení si dám pozor, aby mi v kině neunikla.\n",
    "Date": "2025-09-14T09:20:00.0000000+02:00"
  },
  {
    "Url": "https://www.idnes.cz/ekonomika/test-a-spotrebitel/svatky-prodej-omezeni-zakaz-ustavni-soud-narizeni-zakon.A190313_140605_test_rts",
    "Title": "Zavřeno. Velké obchody o některých svátcích neotevřou, rozhodl Ústavní soud",
    "Categories": [
      "Otevírací doba v obchodech v době svátků",
      "Ústavní soud",
      "Svátek",
      "Česká obchodní inspekce",
      "Štědrý den",
      "KSČM - Komunistická strana Čech a Moravy",
      "TOP 09",
      "KDU-ČSL"
    ],
    "Comments": 212,
    "Images": 23,
    "Content": "Zákon se týká prodejen s plochou nad 200 metrů čtverečních a výslovně zakazuje prodej 1. ledna, na Velikonoční pondělí, dále 8. května, 28. září, 28.\u00A0října, 25. a 26. prosince. Na Štědrý den smí velké obchody prodávat jen do 12:00.\nPodle středečního nálezu se zákon neprotiví ústavnímu pořádku a sleduje některé legitimní cíle, i když pro dosažení stejného účinku mohli zákonodárci zvolit jiné prostředky, třeba dílčí změny v pracovněprávních předpisech. Přesto zákon před soudem obstál.\nRegulace prodejní doby podle soudu může posilovat sociální a rodinnou soudržnost tím, že pevně vymezuje alespoň některé dny jako volné. Umožňuje zaměstnancům v pracovním poměru připomenout si některé svátky, které jsou pevnou součástí české kulturní a duchovní tradice. \nPŘEHLEDNĚ\nOstatním připomíná, že je vhodné se v některé dny vyhnout nákupnímu shonu a věnovat se jiným činnostem. Po tisíciletí platí v našem civilizačním okruhu zásada, že je nezbytné, aby lidé nepracovali bez odpočinku každý den, připomněli ústavní soudci.\nOmezení provozní doby se nevztahuje na malé prodejny, čerpací stanice, lékárny, prodejny na nádražích, letištích a ve zdravotnických zařízeních. Zákon se také neuplatní v dobách války, stavu nouze nebo ohrožení státu.\nPodle senátorů je zákon v přímém rozporu se základními, hospodářskými i sociálními právy, když znevýhodňuje některé obchodníky a znemožňuje jim zorganizovat si podnikání podle svého uvážení. Podle senátorů dopadá zákon také na zaměstnance, kteří přicházejí o možnost výdělku v uvedené dny.\nNorma je opakovaně terčem kritiky podnikatelských svazů, naopak odboráři usilovali o rozšíření regulace na všech 13 svátků. V parlamentu vzniklo v\u00A0posledních dvou letech několik poslaneckých návrhů na omezení či zrušení normy.\nNaposledy Sněmovna 8. března podpořila návrh ANO a ODS na vynětí velkoobchodu ze zákona o prodejní době. Regulace by tak nadále platila jen pro maloobchod. Změnu ale musí ještě schválit Senát a podepsat prezident. Sněmovna ovšem odmítla zrušit celý zákon, jak navrhovala TOP 09. Odmítla i\u00A0návrhy KDU-ČSL a KSČM na rozšíření počtu svátků, o nichž mají být obchody zavřené. \n",
    "Date": "2019-03-13T14:12:00.0000000+01:00"
  },
  {
    "Url": "https://www.idnes.cz/zpravy/revue/spolecnost/svatopluk-skopal-socialni-site-facebook-instagram-tydenik-tema.A190725_114458_lidicky_zar",
    "Title": "Nemám mobil a nejsem na sociálních sítích. Jde to i bez nich, říká Skopal",
    "Categories": [
      "Facebook",
      "Svatopluk Skopal",
      "Instagram",
      "První republika",
      "Veronika Freimanová",
      "sociální sítě",
      "Poldové a nemluvně"
    ],
    "Comments": 47,
    "Images": 31,
    "Content": "Prý byste nikdy nevzal roli v seriálu, který se píše za pochodu, protože chcete znát osud vaší postavy. Platí to stále?Už jsem ve věku, kdy si snad můžu role vybírat. Abych mohl někoho hrát, musím si umět představit, jakou má ta postava povahu, koho má ráda, kdo má rád ji. Díky tomu se můžu rozhodnout, jestli to chci. Možná vypadám jako blbec ze staré školy, ale je mi to jedno. Když mě chtěli do seriálu Vyprávěj, jeho autoři mi poslali všechny díly první řady.\u00A0\nTehdy mi bylo od začátku jasné, že roli otce klanu Dvořáků vezmu. Možná mi přišlo i symbolické, že se ten Pepa Dvořák narodil ve stejný rok jako můj táta. A udělal jsem dobře. Když mě pak zastavovali lidi na ulici a ptali se mě, proč jsem opustil svoji seriálovou manželku (hrála ji Veronika Freimanová, pozn. red.), uvědomil jsem si, jak moc byl ten seriál populární. I když se divím tomu, že někteří diváci ztotožňují figuru s hercem. Už se mi třeba několikrát stalo, že mi v krámě nechtěli ani prodat rohlík, protože jsem si nevzal v roli nějakou holku.\nCo popularita? Chodily vám nabídky k sňatku?To ne, ale když jsem natočil pár rolí, tak jsem začal dostávat dopisy s prosbou o zaslání fotky s autogramem. Jenže já žádnou neměl. Karolína Slunéčková s Hankou Maciuchovou mi nabídly, že v jedné vesnici dělají k výročí jejího založení plakáty a po oříznutí jim zbývá papír. Kdybych jim tam prý poslal diapozitiv, tak by mi tam na odstřižky fotky udělali. Dostal jsem jich tisíc a posílal je divákům. Když uplynula léta, podíval jsem se na ty fotky a řekl si: „Tohle už, Sváťo, posílat nemůžeš, to už nejsi ty.“ Doma mi tak zůstala hromada fotek a bylo mi líto je vyhodit.\u00A0\nKdyž jsem točil Vyprávěj, začal jsem si na jejich druhou stranu psát mé texty z chystaných scén. V tom jsem pečlivý po mámě, byla divadelní nápovědka. Ota Brousek o ní říkal, že by se měla pozlatit. Měla v poznámkách svoje hieroglyfy. Přesně věděla, kdy herec dělá záměrně pauzu a ona nemusí napovídat. Když to někdo v textu pravidelně zblbnul, měla tam rámeček.\nJaký býváte na place? Je něco, co vás dokáže vytočit?Jsem kliďas. Vytočí mě, když mám za sebou perný den, hodně obrazů i textu a pak se začne natáčení prodlužovat. Sice nekřičím, ale udělám asi hodně kyselý ksicht, naštěstí se nevidím. Když mám pocit, že jsem v právu, v klidu i řeknu, že končím a odcházím z natáčení pryč.\nTo musí být pro produkci hrozba, že nejste na příjmu. Stále nemáte mobil?Nemám, protože jsem se kdysi rozhodl, že to mít nebudu. Do toho vlaku jsem nenastoupil, takže mi ujel a už se za ním hnát nebudu. Zjistil jsem, že to jde. Bez mobilu jsem natočil Vyprávěj, První republiku... Samozřejmě se z produkce ptají, jak se mnou budou komunikovat. Odpovídám, že jednoduše. Doma mám telefonní záznamník, večer to zmáčknu. Kdo tam co namluvil, toho obvolám a mám vyřešeno. Víc nepotřebuji.\u00A0\nJak se na to lidi tváří? Když já říkám, že nemám Facebook, dívají se na mě jako na mimozemšťana.Facebook? To na mě mluvíte cizími slovy, nevím, co to je. Vím, že si lidi zakládají na internetu i své soukromé stránky, ale já nemám potřebu o sobě do éteru nic říkat. Nevím, proč bych to dělal. Nechápu, proč bych si měl povídat s cizími lidmi. A ještě byl takový blázen, abych se celému světu svěřoval s osobními věcmi. Považuji\u00A0to za exhibici. Chci se bavit jen s někým, kdo mi je sympatický.\u00A0\nCelý velký rozhovor se Svatoplukem Skopalem najdete v týdeníku Téma, který vychází 26. července 2019.\n",
    "Date": "2019-07-26T00:02:00.0000000+02:00"
  },
  {
    "Url": "https://www.idnes.cz/zpravy/revue/spolecnost/eva-longoria-plavky-bikini-postava-stihlost.A250910_090236_lidicky_nh",
    "Title": "Padesátnice Longoria předvedla na španělské pláži skvělou postavu v bikinách",
    "Categories": [
      "Eva Longoria",
      "pláž",
      "herec",
      "zelenina",
      "Donald Trump",
      "Spojené státy americké",
      "Today"
    ],
    "Comments": 47,
    "Images": 29,
    "Content": "„Vždycky jsem cvičila,“ řekla Longoria v rozhovoru pro Today s tím, že štíhlá postava je vlastně jen vedlejším produktem jejího životního stylu.\n„Dodává mi to energii. Nedělám to z marnivosti. Dělám to pro své duševní zdraví,“ říká herečka.\nV jídle prý není skoupá. „Nedodržují žádná přísná pravidla ani omezení. Věřím, že je to o umírněnosti a zdravém rozumu. Mám štěstí, že tíhnu ke zdravým věcem. Miluji ryby se zeleninou, kuře se zeleninou nebo hovězí se zeleninou,“ prozradila Longoria, která se s rodinou usadila ve španělské Marbelle, kde natáčí seriál pro CNN Eva Longoria: Searching for France, který by měl mít premiéru příští rok.\nRodačka z Texasu se rozhodla opustit Spojené státy, aby její syn vyrůstal daleko od Hollywoodu v klidném prostředí. Koupila proto dům ve Španělsku a po vítězství Donalda Trumpa v prezidentských volbách se rozhodla v něm usídlit natrvalo. \nPodle herečky je současný americký prezident zločinec. „Většina Američanů takové štěstí nemá. Uvíznou v této dystopické zemi a cítím kvůli nim úzkost a smutek. Šokující na tom není to, že (Trump) vyhrál... Ale to, že odsouzený zločinec, který chrlí tolik nenávisti, může zastávat nejvyšší úřad,“ prohlásila Eva Longoria pro magazín Marie Claire. \nV Evropě je spokojená, ale má i dům v Mexiku, kde tráví s rodinou čas v naprostém soukromí. Do amerického Los Angeles se vrací už jen kvůli pracovním povinnostem. \n",
    "Date": "2025-09-10T09:48:00.0000000+02:00"
  },
  {
    "Url": "https://www.idnes.cz/zpravy/zahranicni/varsava-polsko-trzaskowski-kryt-valka-ukrajina.A240314_072826_zahranicni_dyn",
    "Title": "Situace je výjimečná, zní z Varšavy. Radní chtějí budovat nové protiatomové kryty",
    "Categories": [
      "válka",
      "Varšava",
      "Polsko",
      "kryt",
      "NATO",
      "Rafal Trzaskowski",
      "Válka na Ukrajině"
    ],
    "Comments": 11,
    "Images": 28,
    "Content": "Polsko, které je členem Severoatlantické aliance, občany ujistilo, že členství v NATO poskytuje bezpečí, nicméně ruská invaze na Ukrajinu vyvolala v zemi přípravy na potenciální útoky, napsala agentura Reuters. \n„Situace je výjimečná. Polsko je samozřejmě bezpečné, a to je nejdůležitější... Ale ten, kdo je prozíravý, je vždy zabezpečený,“ prohlásil podle stanice RMF 24 Trzaskowski, který vytknul bývalé polské vládě, že neudělala dost v oblasti civilní obrany.\n„Z naší vlastní iniciativy jsme provedli inventuru míst pro úkryt,“ řekl Trzaskowski na tiskové konferenci po zveřejnění zprávy polského nejvyššího kontrolního úřadu věnované bunkrům v zemi. Audit odhalil, že přístup ke krytu mají jen čtyři procenta obyvatel Polska a lidé ani nevědí, kde hledat bezpečné místo v případě ohrožení. Řada krytů navíc nesplňuje technické parametry.\n„Dnes nemáme ani definici krytu,“ prohlásil varšavský starosta, který dodal, že v metropoli se našlo poměrně dost míst, která by jako kryty mohla sloužit. Jde především o podzemní parkoviště, metro a různé typy podzemních staveb. Součástí nového programu má být vybavení krytů elektřinou či vodou a v plánu je i pomoc nemocnicím připravit se na možné nebezpečí či školení občanů, jak reagovat v mimořádných situacích.\n",
    "Date": "2024-03-14T08:14:00.0000000+01:00"
  },
  {
    "Url": "https://www.idnes.cz/sport/tenis/jiri-lehecka-davis-cup-ohlas.A250914_065529_tenis_ikuc",
    "Title": "Hrdina Lehečka: Jsem strašně unavený. Až mi padaly trenky, jak jsem byl zpocený",
    "Categories": [
      "Jiří Lehečka",
      "Taylor Fritz",
      "Davis Cup",
      "Boloň"
    ],
    "Comments": 6,
    "Images": 32,
    "Content": "Třiadvacetiletý reprezentant, který se po účasti ve čtvrtfinále nedávného US Open posunul na životní 16. místo světového žebříčku, při Davis Cupu potvrdil, že zažívá parádní období. Nejprve v pátek předčil 29. hráče pořadí Francese Tiafoea a v sobotu skolil i Fritze.\n„Porazit dva takhle kvalitní hráče po sobě je další dobrá zkušenost a další stupínek v kariéře. Budu se snažit si z toho vzít co nejvíc a posunout se dál,“ slibuje.  \nAby třeba na listopadovém finálovém turnaji v Boloni, kam Čechy definitivně poslala výhra Jakuba Menšíka za stavu 2:2, hrál ještě lépe?\nJe to klidně možné. Vždyť na jeho zbraně nestačil ani Fritz, jeden z nejlepších tenistů posledních let. \n„Od začátku do konce to byla bitva, s ním jsou zápasy vždycky strašně těžké,“ hodnotil Lehečka třísetový triumf při rozhovoru s českými novináři v Delray Beach.\nS favorizovaným Američanem, který právě v tomto floridském městě získal dva ze svých deseti titulů na okruhu ATP, všechny čtyři dosavadní duely prohrál. Ale v týmové soutěži si na něj vyšlápl.\nPrvní i druhý set rozhodl jediný brejk, nejprve výhodu získal Lehečka, poté Fritz. A když Američan udeřil na returnu také zkraje třetího dějství, český tenista se ocitl pod tlakem.\n„Ale vzhledem k tomu, že na tomhle pomalejším povrchu servis tolik nepíše, tak jsem věděl, že šance dostat se zpátky přijde. I když samozřejmě nebylo příjemné ztratit podání takhle na začátku,“ líčil.\nV souladu se svými slovy manko hned vzápětí dotáhl, čímž odstartoval fázi zápasu, kterou popsal jako „čistý boj“.\n„Fyzicky to bylo nesmírně náročné, musel jsem prostě vydržet,“ připomněl, že se hrálo ve velkém vedru a dusnu.\nHlavně kvůli tomu během dvouapůlhodinové řeže vyměnil čtyři trička. „Po druhém setu jsem se šel převléknout úplně celý, protože mi i padaly trenky, jak byly od potu. Ale s tím, že podmínky budou náročné, jsme počítali od začátku. S potem jsem se naučil hrát a při zápase ho tolik nevnímáte, pokud vám nekape na raketu.“\nLehečka přetahovanou rozsekl až za stavu 5:4, kdy si aktivitou na returnu vytvořil tři mečboly a druhý proměnil.\n„Bylo to opravdu vydřené vítězství. Samozřejmě tam bylo plno momentů, které byly důležité, ale v těchto podmínkách bylo hlavní se kousnout, rvát se o každý balon a nedívat se na skóre. A to se mi povedlo, za což jsem rád.“\nAle přesto z něj euforie po jednom z nejcennějších skalpů kariéry nešla příliš poznat. Dokonce působil tak nějak sklesle.\n„Spíš to prožívám vnitřně, jsem totiž strašně unavený,“ vysvětlil. „Od začátku týdne jsem pociťoval takovou chronickou únavu, protože zápasů jsem měl v poslední době opravdu hodně. A jelikož jsme tady pořád trénovali kolem poledne v největším vedru a museli si zvykat na odlišný povrch, tak mě to stálo hodně mentálních sil. Ale nakonec jsem byl připravený to odmakat a myslím, že se mi to povedlo.“\nDokonce na výbornou, vždyť týmu kapitána Tomáše Berdycha zařídil dva body. Ten rozhodující třetí přidal za stavu 2:2 Menšík proti Tiafoeovi a Češi tak mohli slavit, že se po dvou letech opět podívají na finálový turnaj pro osm nejlepších zemí Davis Cupu.\nA už se těší, že i na konci listopadu v Boloni je budou podporovat fanoušci, kteří v hojném počtu dorazili už na druhé kolo do Delray Beach.\n„Tohle vám vždycky pomůže,“ cenil si Lehečka ovací z tribun. „Dneska (v sobotu) na mě pár domácích fandů pokřikovalo a snažilo se mi dostat do hlavy, že to nezvládnu, ale když se mi povedlo vyhrát výměnu a slyšel jsem naše fanoušky, tak mě to nakoplo. Chtěl bych všem poděkovat, protože neberu jako samozřejmost, že sem lidi přijedou ve svém volném čase. Moc si toho vážím. Tohle je jeden z důvodů, proč tenis hraju.“\n",
    "Date": "2025-09-14T08:12:00.0000000+02:00"
  },
  {
    "Url": "https://www.idnes.cz/ekonomika/zahranicni/vyletni-lode-royal-caribbean-icon-of-the-seas-star-of-the-seas-legend-of-the-seas.A250913_124911_eko-zahranicni_jhr",
    "Title": "Největší výletní loď na světě bude mít tři sestry. Obliba „měst na moři“ stále roste",
    "Categories": [
      "výletní loď",
      "moře",
      "Icon of the Seas",
      "Karibik"
    ],
    "Comments": 10,
    "Images": 32,
    "Content": "Royal Caribbean od ledna 2024 provozuje Icon of the Seas. První sesterská loď zvaná Star of the Seas následně začala plout po východním a západním Karibiku letos v srpnu. Legend of the Seas, na které je obrovský aquapark, si svou premiéru odbude za necelý rok, dokonce v Evropě. Její snímky se ale již objevily. \nStavba čtvrté kusu, dosud nepojmenované megalodi, která bude stejně jako ostatní dlouhá více než 300 metrů a bude mít kapacitu přibližně 5 610 cestujících, začala tento týden v loděnici ve finském Turku. V provozu by měla být v roce 2027.\nMezinárodní asociace výletních lodí přitom dle stanice CNN uvedla, že společnosti si objednávají více výletních lodí než kdykoli předtím. V roce 2025 by jejich služby mělo podle odhadů využít 37 milionů pasažérů.\nPodle CNN poskytovatelé lodí čelí stále konkurenčnějšímu trhu a snaží se to řešit právě výstavbou obrovských lodí. Ta fungují jako „města na moři“ s téměř nekonečným množstvím restaurací, barů, kin a tobogánů.\nSpolečnost MSC Cruises v dubnu uvedla do provozu loď MSC World America s kapacitou 6 762 pasažérů. Společnost Carnival Cruise Line v roce 2029 plánuje spustit svou dosud největší třídu výletních lodí, které mohou mít maximální kapacitu téměř 8 000 hostů.\n",
    "Date": "2025-09-13T16:00:00.0000000+02:00"
  },
  {
    "Url": "https://www.idnes.cz/sport/motorsport/motogp-2025-program-zavodu-vysledky-moto-gp-brno-kde-sledovat.A250226_115721_motorsport_ald",
    "Title": "MotoGP 2025: program, výsledky, kde sledovat, kdy se jede MotoGP v Brně?",
    "Categories": [
      "MotoGP",
      "Silniční motocykly",
      "Marc Márquez"
    ],
    "Comments": 0,
    "Images": 33,
    "Content": "Přímé přenosy ze závodů Moto GP vysílá stanice Nova Sport 6. A komu nestačí hlavní závod, může si pustit i tréninky či kvalifikace. \n",
    "Date": "2025-07-13T15:19:00.0000000+02:00"
  },
  {
    "Url": "https://www.idnes.cz/ekonomika/zahranicni/star-wars-lego-hvezda-smrti.A250909_190428_hobby-dilna_fred",
    "Title": "OBRAZEM: Lego představilo svou dosud nejdražší stavebnici – Hvězdu smrti",
    "Categories": [
      "LEGO",
      "Star Wars",
      "filmová série",
      "Smrt"
    ],
    "Comments": 44,
    "Images": 32,
    "Content": "\nProhlédněte si pohodlně všechny fotografie\n",
    "Date": "2025-09-09T19:56:00.0000000+02:00"
  },
  {
    "Url": "https://www.idnes.cz/oh/milan-cortina-2026/olympiada-2026-milan-cortina-program-discipliny-sporty.A250109_123954_olympiada-zoh-2026_krop",
    "Title": "Program ZOH 2026: kdy sledovat české sportovce na olympiádě v Miláně a Cortině?",
    "Categories": [
      "Cortina d'Ampezzo",
      "Milán"
    ],
    "Comments": 0,
    "Images": 27,
    "Content": "Slavnostní zahájení zimních olympijských her v Miláně a Cortině proběhne na milánském San Siru 6. února 2026. Před slavnostním zahájením jsou na programu i první disciplíny – rozehraje se turnaj smíšených dvojic v curlingu, ženský hokejový turnaj, kvalifikace čeká účastníky big airu na snowboardu a na programu je i týmová soutěž v krasobruslení.\nZařazení nového sportu bývá při zimních olympijských hrách velkou událostí. Naposledy byl v roce 1998 přidán v Naganu snowboarding. V Miláně a Cortině se poprvé představí skialpinismus. Medaile se budou rozdávat v pěti disciplínách – v mužském a ženském sprintu, v závodu jednotlivců a ve smíšené štafetě.\nCo je skialpinismus? Stručně řečeno jde o pohyb na lyžích ve volném terénu. V soutěžní podobě se odehrává na vyznačených trasách a kombinuje výstupy na lyžích se stoupacími pásy, výstupy s lyžemi na batohu a sjezdy. Hodnotí se nejrychlejší čas.\nPodívejte se, ve kterých městech se budou jednotlivé soutěže odehrávat:\n",
    "Date": "2025-04-01T11:42:00.0000000+02:00"
  },
  {
    "Url": "https://www.idnes.cz/zpravy/domaci/jednani-vlady-otevirani-obchodu-sluzeb-navrat-deti-do-skol.A210422_060308_domaci_kop",
    "Title": "Obchody, trhy a vybrané služby se otevřou 3. května, rozhodla vláda",
    "Categories": [
      "Antigenní testy",
      "Koronavirus (covid-19)",
      "Koronavirus v Česku",
      "Petr Arenberger",
      "Andrej Babiš",
      "Otevírací doba v obchodech v době svátků",
      "Školní rok"
    ],
    "Comments": 615,
    "Images": 26,
    "Content": "„Zatím jsem neměli možnost se seznámit s textem rozhodnutí,“ řekl ministr zdravotnictví Petr Arenberger. Řekl ale iDNES.cz, že věří, že ministerstvo dokáže text opatření přepsat tak, aby u soudu obstála.\n„Pokud bude pokračovat příznivý trend vývoje epidemie, 3. května uvolňujeme zbytek obchodů, trhů a v přísném hygienickém režimu vybrané služby, spojené s péčí o tělo, péčí o zvířata nebo lázeňskou zdravotní péčí. Současně pokračuje postupné uvolňování školek a škol,“ napsal již před tiskovou konferencí po jednání vlády na Twitteru vicepremiér Karel Havlíček.\u00A0\nBude třeba možné jít také ke kadeřníkovi, ale jen s platným negativním testem, potvrdil Havlíček.\u00A0„Bude muset být zachován odstup od dalšího zákazníka, pravděpodobně 1,5 metru,“ řekl Havlíček.\nPokud bude pokračovat příznivý trend vývoje epidemie, 3/5 uvolňujeme zbytek obchodů, trhů a v přísném hyg. režimu vybrané služby, spojené s péčí o tělo, péčí o zvířata nebo lázeňskou zdravotní péčí. Současně pokračuje postupné uvolňování školek a škol. Právě přijato na vládě.\n Pro většinu lidí, hlavně pro ty ekonomicky aktivní, to nepředstavuje velkou změnu. Zaměstnanci, pokud nepracují z domova, se musí již nyní testovat jednou za sedm dnů. Stejně tak se testují žáci prvního stupně, kteří už chodí znovu do školy. \nVláda schválila ve čtvrtek rozvolnění rozložené do do šesti fází po jednotlivých týdnech. Klíčovou roli přitom bude hrát to, jaký bude počet nakažených na 100 tisíc obyvatel. Vláda o tom bude jednat vždy\u00A0pondělí a potom ve čtvrtek potvrdí, co bude uvolněno od pondělí následujícího týdne.\n Z obchodů jsou nyní otevřené potraviny, drogerie či lékárny. Už minulý týden vláda otevřela obchody s dětským oblečením a obuví, papírnictví a některé služby jako zámečnictví, čistírny či prádelny.\n Verdikt Nejvyššího správního soudu, který zrušil uzavření obchodů a služeb\u00A0a podle kterého ještě může být vše trochu jinak, ocenil poslanec Pirátů Mikuláš Ferjenčík.\n„Nejvyšší správní soud potvrdil to, co jsme říkali již dlouhou dobu. Ministerstvo zdravotnictví nemůže držet maloobchod uzavřený. Iniciovali jsme ohledně diskriminace maloobchodu i podání stížnosti k Ústavnímu soudu, který nám dal také za pravdu. Pandemický zákon výslovně uvádí, že provozovny lze omezit, nikoliv zakázat. Vláda opět obcházela účelově zákon. Požadujeme proto okamžité otevření maloobchodu a části služeb za dodržování jasně nastavených bezpečnostních omezení,“ uvedl Ferjenčík. \nOd 3. května by měl být možný i prodej veškerého sortimentu na venkovních trzích a účast při bohoslužbách by mohla být do čtvrtiny kapacity kostelů. Otevřít by se měly také galerie a částečně lázně, ale s vyloučením krátkodobých wellness pobytů a zahraničních hostů.\nV pondělí vláda rozhodne, zda se od pondělí 3. května budou moci podle rotačního principu do škol žáci druhého stupně základních škol.\nZatím ale jen ve třech krajích, kde je nejméně nakažených koronavirem: v Královéhradeckém, Karlovarském a Plzeňském.\n Mateřské školy v Královéhradeckém, Karlovarském a Plzeňském kraji se mohou od pondělí 26. dubna otevřít bez omezení. Nebudou nutné roušky, ani testy. V těchto krajích je totiž už nyní splněn limit počtu nakažených s covid-19 pod 100 na 100 tisíc obyvatel za posledních sedm dnů.\nMinistr zdravotnictví Arenberger také po jednání vlády iDNES.cz řekl, že do tří týdnů by podle Arenberga měla být elektronická verze potvrzení o testu či očkování. Půjde se jí i prokazovat například v hotelích či službách.\n",
    "Date": "2021-04-22T06:32:00.0000000+02:00"
  },
  {
    "Url": "https://www.idnes.cz/volby/volby-do-poslanecke-snemovny-2025-kdy-se-dozvime-termin-a-kandidaty.A250304_134909_volby_skr",
    "Title": "Volby do Poslanecké sněmovny 2025: termín, strany a kandidáti",
    "Categories": [
      "KDU-ČSL",
      "ODS - Občanská demokratická strana",
      "SOCDEM - Sociální demokracie",
      "SPD - Svoboda a přímá demokracie - Tomio Okamura",
      "Voličský průkaz",
      "Hnutí ANO"
    ],
    "Comments": 0,
    "Images": 26,
    "Content": "Volby do Poslanecké sněmovny se letos budou v Česku konat v pátek 3. a v sobotu 4. října. Je to poslední možný termín před koncem čtyřletého mandátu dosavadních poslanců. Termín voleb vyhlásil prezident Petr Pavel v úterý 13. května. Podle zákona musí termín vyhlásit nejpozději 90 dnů před jejich konáním.\nPo vyhlášení termínu voleb ve Sbírce zákonů začínají běžet pevné lhůty dané volebním zákonem. Oficiálně také začíná běžet předvolební kampaň, ale prakticky mohou strany a kandidáti propagaci zahájit kdykoli — s tím, že od vyhlášení voleb už musí dodržovat zákonná omezení.\nDo voleb se přihlásilo celkem 26 uskupení, o čtyři více než při minulých volbách před čtyřmi lety. Favorit voleb, hnutí ANO, bude kandidovat s číslem 22. Koalice SPOLU dostalo 11, SPD má číslo 6, STAN 23 a Piráti 16. Hnutí Stačilo! dostalo 25. Čísla vylosovala Státní volební komise.\nJako volební koalice letos kandiduje jen Spolu, i když SPD má na kandidátních listinách zástupce stran Trikolora, Svobodní a PRO. Podobně za Piráty kandidují i někteří Zelení. Komunisté a sociální demokraté, kteří místa ve Sněmovně před čtyřmi lety ztratili, je mají letos šanci obsadit v rámci kandidátky hnutí Stačilo! \nVe všech předvolebních průzkumech od posledních voleb jasně vede hnutí ANO, jeho preference se pohybují kolem 30 procent. Koalice SPOLU se pohybuje těsně pod 20 procenty. STAN má kolem 10 procent, SPD 8, KSČM a Piráti mezi 5 a 6 procenty, těsně kolem pěti procent mají Motoristé. Do sněmovny se zřejmě nedostanou Zelení, SOCDEM a Přísaha, kteří dostávají v průzkumech kolem dvou procent hlasů.\nZdroj: průzkumy agentur STEM, Ipsos, Kantar, Median, NMS\nVítězství koalice Spolu ve volbách 2021 nepředpověděl ani jeden z předvolebních průzkumů. A agentury se netrefily ani u ostatních stran, rozdíly mezi šetřením a finálním výsledkem činily i několik procent.\nLetos poprvé mohou do sněmovny volit lidé korespondenčně z ciziny. Každý český občan starší 18 let se může zapsat do speciálního seznamu voličů v zahraničí. I studenti, kteří tam vyjeli jen na jeden semestr. Netýká se lidí na dovolené. Proti korespondenční volbě bylo ANO a SPD.\nVoličský průkaz umožňuje voliči hlasovat mimo okrsek, kde má trvalé bydliště. O průkaz lze zažádat písemně (na poště se službou Czech Point), osobně (na obecním úřadě) nebo elektronicky (přes datovou schránku). \nPožádat o něj je možné ode dne vyhlášení voleb a nejpozději sedm dní před konáním voleb (písemně a elektronicky do 16 hodin pátku 27. září) nebo dva dny před otevřením volebních místností v případě osobní žádosti na obecním úřadě v místě bydliště, tedy do 16 hodin středy 1. října. \nVolební místnosti zřizují jednotlivé obce. A před konáním voleb musí veřejně oznámit, kde budou. Nejlepší způsob, jak zjistit nejbližší volební místnost, je na webových stránkách obecního úřadu. Číslo volebního okrsku se dá zjistit na stránkách katastrálního úřadu i na štítku obálky s volebními lístky. \nS voličským průkazem se může volit v jakékoliv volební místnosti. Kde je ta nejbližší, volič zjistí kombinací hledání v seznamu místností zveřejněných obecním úřadem a v mapách.\n„Informace o umístění volebních místností se do budoucna předpokládá jako jedna z funkcionalit vznikajícího informačního systému správy voleb,“  slibuje mluvčí ministerstva vnitra Ondřej Krátoška. Fungovat by měl příští rok před komunálními volbami. \nVolby do Poslanecké sněmovny probíhají každé čtyři roky a podle zásad poměrného zastoupení se volí 200 poslanců. Voliči hlasují ve 14 volebních krajích na území ČR a na vybraných zastupitelských úřadech v zahraničí.\nV minulých volbách v říjnu 2021 vyhrála koalice SPOLU těsně před hnutím ANO. Volební účast byla 65,43 %.\nStrany nebo hnutí musejí pro vstup do Sněmovny získat nejméně 5 % z celkového počtu hlasů. Koalice dvou subjektů vyžaduje 8 procent a tří a vícečlenné koalice musí získat 11 procent hlasů. Kandidovat do Poslanecké sněmovny může každý občan, který alespoň ve druhý den voleb dosáhl 21 let.\nV současném obsazení Sněmovny má nejvíce křesel hnutí ANO (72), koalice SPOLU o jedno méně, konkrétně ODS 34, KDU-ČSL 23 a TOP 09 má 14 mandátů. Třetí nejsilnější stranou jsou Starostové s 33 křesly. SPD má 20 poslanců a Piráti 4.\nVládnoucí koalice obsadila vedení Sněmovny (předsedkyně Pekarová Adamová a čtyři místopředsedové), dva místopředsedy má ANO. Z celkem 18 sněmovních výborů jich nejvíce vede ANO (6), ODS a TOP 09 po třech, po dvou mají STAN, KDU-ČSL a SPD.\nPočet mandátů ve sněmovně v posledních trojích volbách: \nANOHnutí ANO založil Andrej Babiš na podzim roku 2011, původně vzniklo jako občanská iniciativa ANO 2011 (Akce nespokojených občanů) kritizující korupci a poměry v Česku. V roce 2017 hnutí ANO jasně volby vyhrálo s 29, 64 % hlasů a získalo 78 poslaneckých křesel. O čtyři roky později skončilo hnutí těsně druhé a ve Sněmovně zasedlo jejích 72 poslanců. Na sjezdu v únoru 2022 do svého čela opět zvolilo Andreje Babiše. Neměl protikandidáta. \nKoalice SPOLUKoalice SPOLU je trojkoalice stran ODS, KDU-ČSL a TOP 09. V Parlamentních volbách 2021 koalice zvítězila a získala celkem 71 mandátů. V Praze bude za SPOLU kandidovat ministr zahraničí Jan Lipavský.\nODSTradiční pravicová strana navázala na odkaz Občanského fóra (OF), které se vytvořilo v reakci na události listopadové revoluce roku 1989. Občanskou demokratickou stranu (ODS) vede od roku 2014 Petr Fiala, který byl do čela zvolen pošesté.\nKDU-ČSLKřesťanská a demokratická unie – Československá strana lidová tvořila koalici takřka ve všech polistopadových vládách, s výjimkou vlády Petra Nečase, kdy lidovci v roce 2010 zůstali bez mandátu. Jejich úspěch do té doby je dán zejména tím, že se střídavě přiklání více doleva či doprava, což jim jejich široký koaliční potenciál upevňuje. V říjnu 2024 se vedení strany opět ujal Marek Výborný.\nTOP 09TOP 09 se od svého vzniku 28. listopadu 2009 profiluje jako liberálně konzervativní strana, která programově odsuzuje populismus. Zkratka TOP 09 značí motto Tradice, Odpovědnost a Prosperita. Šéfka strany Markéta Pekarová Adamová v únoru oznámila, že ze zdravotních důvodů kandidovat nebude a TOP 09 si bude muset najít i nového předsedu či předsedkyni.\nSTANHnutí Starostové a nezávislí vzniklo v roce 2009 transformací z hnutí Nezávislí starostové pro kraj (NSK), které bylo založeno v roce 2004. Hlavní postavou byl starosta Petr Gazdík, pozdější ministr školství. Současný předseda Vít Rakušan obhájil svou pozici v roce 2022.\nSPDHnutí Svoboda a přímá demokracie založil v roce 2015 Tomio Okamura s Radimem Fialou a Jaroslavem Holíkem poté, co byl vyloučen ze strany Úsvit přímé demokracie kvůli nejasnostem s financováním. Do voleb jde se společnou kandidátkou s menšími uskupeními Svobodní, Trikolora a Právo respekt odbornost (PRO). Nevznikne tím žádná koalice a pro vstup do Sněmovny jim bude stačit pět procent hlasů.\nPIRÁTIČeská pirátská strana (Piráti) vznikla v roce 2009 po vzoru zahraničních „pirátských“ stran. V září 2024, po sérii neúspěšných voleb, rezignovalo vedení strany včetně předsedy strany Ivana Bartoše. S přestávkami stranu vedl 15 let. V listopadu 2024 se do čela strany postavil náměstek pražského primátora Zdeněk Hřib.\nMOTORISTÉ SOBĚKrajně pravicová strana vznikla v roce 2022 přejmenováním Strany nezávislosti České republiky (ještě předtím Referendum o Evropské unii), její hlavní postavou je Petr Macinka z Institutu Václava Klause. Ve volbách do Evropského parlamentu v roce 2024 překvapivě výrazně uspěl Filip Turek jako „superlídr“ koalice Přísaha a Motoristé. V lednu 2025 si Motoristé odhlasovali, že do voleb půjdou samostatně a žádnou koalici nevytvoří.\nSTAČILO!Hnutí navazuje na stejnojmennou volební koalici založenou v prosinci 2023. Nejde o koalici, ale jednu kandidátku, kterou společně sestaví komunisté (KSČM), Spojení demokraté - Sdružení nezávislých (SD-SN), Česká strana národně sociální (ČSNS) a také SOCDEM. V čele hnutí stojí zakladatel Daniel Sterzik, známý dezinformátor vystupující pod přezdívkou Vidlák. Lídryní kandidátky bude současná šéfka KSČM Kateřina Konečná, kandidující v Moravskoslezském kraji. V Praze povede kandidátku předsedkyně SOCDEM Jana Maláčová, ve Středočeském nestranička Jana Bobošíková, v Jihomoravském pak Sterzik.\nSOCDEMČeská strana sociálně demokratická (ČSSD) v červnu 2023 změnila název na Sociální demokracie se zkratkou SOCDEM. Od října 2024 je předsedkyní Jana Maláčová, která prosadila spolupráci s komunisty na společné kandidátce hnutí Stačilo! Na protest proti tomu stranu opustil minulý předseda Michal Šmarda nebo senátor Petr Vícha.\nZELENÍAčkoliv Strana zelených tradiční rozdělení na pravici a levici odmítá, od roku 2010 se zřetelně posunula ke středo-levicové politice typické pro evropské zelené strany. Od ledna 2020 si strana po vzoru německých nebo švédských kolegů volí dva spolupředsedy. V listopadu 2024 byli do čela strany zvoleni Matěj Pomahač a Gabriela Svárovská. Na konci června 2025 se Zelení dohodli na spolupráci s Piráty – na kandidátkách Pirátů bude o hlasy voličů usilovat v osmi krajích asi třicet Zelených.\nPŘÍSAHAHnutí Přísaha založili v lednu 2021 bývalí detektivové Útvaru pro odhalování organizovaného zločinu Robert Šlachta, Tomáš Sochr a Jiří Komárek. V parlamentních volbách 2021 získalo 4, 68 % hlasů a do Sněmovny se nedostalo. Pro letošní volby hnutí vyjednávalo o možné spolupráci se SOCDEM, které se však dohodlo na společné kandidátce s levicovým Stačilo! Hnutí proto bude kandidovat samo.\nHlasovat smí každý občan České republiky, kdo dosáhl alespoň druhý den voleb věku 18 let. Volit nemůže ten, komu byla omezena svéprávnost nebo osobní svoboda z důvodu ochrany zdraví lidu.\nKaždý volič má do svého trvalého bydliště dostat nejpozději tři dny před volbami sadu volebních lístků. Pokud mu nedorazí, může se obrátit na okrskovou volební komisi. Plnou sadu hlasovacích lístků dostane také při příchodu do volební místnosti, jakmile prokáže svou totožnost. \nVolič může na hlasovacím lístku, který vkládá do úřední obálky, kroužkem označit maximálně čtyři kandidáty, kterým dává přednost.\nV komunálních volbách se preference vyjadřují křížkem a volič může označit tolik kandidátů, kolik je členů zastupitelstva. V senátních volbách se nekřížkuje ani nekroužkuje.\nKdy budou volby do Poslanecké sněmovny 2025?Prezident Petr Pavel vyhlásil volby na pátek 3. a sobotu 4. října 2025. Je to nejzazší termín, kdy se mohou konat.\nKdo volí premiéra?Předsedu vlády jmenuje prezident na základě výsledků voleb a na jeho návrh pak jmenuje ostatní členy vlády (ministry). Pokud premiér dvakrát neuspěje při sestavení vlády (vláda nezíská důvěru parlamentu), pro třetí pokus prezident jmenuje předsedu na základě návrhu předsedy Poslanecké sněmovny.\nJak si vyřídit voličský průkaz?O voličský průkaz je možné žádat ode dne vyhlášení voleb a nejpozději sedm dní před konáním voleb. Žádost vydání lze podat osobně na obecním úřadě (nejpozději dva dny před volbami do 16 hodin, písemně s úředně ověřeným podpisem, například na poště (Czech Point) nebo elektronicky přes datovou schránku.\nVolební období Poslanecké sněmovnyPoslanci jsou voleni na čtyři roky. Jejich mandát vznikne zvolením a zanikne s vyhlášením výsledků nových voleb. Současní poslanci mají mandát od 9. října 2021.\nKdo může kandidovat do Poslanecké sněmovny?Poslancem sněmovny může být zvolen každý volič, tedy občan České republiky, který alespoň ve druhý den voleb dosáhl věku nejméně 21 let a není u něho ve dnech voleb překážka ve výkonu volebního práva. Myslí se tím omezení svéprávnosti. Kandidátní listiny mohou podávat politické strany a politická hnutí registrované na Ministerstvu vnitra a to vždy jednu v každém volebním kraji. A kandidát může být uveden jen v jedné takové listině.\nCo tvoří parlament ČR?Parlament České republiky je dvoukomorový, tvoří ho Poslanecká sněmovna (dolní komora) a Senát (horní komora). Sněmovnu tvoří 200 poslanců, kteří jsou zvoleni na čtyři roky. Senát má 81 senátorů volených na šest let, každé dva roky končí mandát třetině z nich, tedy 27 senátorům.\n",
    "Date": "2025-09-02T11:53:00.0000000+02:00"
  },
  {
    "Url": "https://www.idnes.cz/sport/atletika/mistrovstvi-sveta-tokio-2025-ceska-nominace-prehled.A250908_101154_atletika_mkou",
    "Title": "Opora Vadlejch, matadoři a dravé mládí. Kdo všechno míří na vrchol do Tokia?",
    "Categories": [
      "Atletika",
      "Mistrovství světa v atletice",
      "Tokio",
      "Jakub Vadlejch",
      "Madrid"
    ],
    "Comments": 0,
    "Images": 40,
    "Content": "\nProhlédněte si pohodlně všechny fotografie\n",
    "Date": "2025-09-08T15:01:00.0000000+02:00"
  },
  {
    "Url": "https://www.idnes.cz/kultura/divadlo/cirque-du-soleil-kabinet-kuriozit-mar-gonzales-fernandez-kostymy.A250321_104112_show_aktual_pitt",
    "Title": "Pereme čtrnáct hodin. Knírků potřebujeme stovky, hlásí kostymérka Cirque du Soleil",
    "Categories": [
      "Cirque du Soleil",
      "představení",
      "show",
      "materiál",
      "pračka",
      "Španělsko"
    ],
    "Comments": 0,
    "Images": 33,
    "Content": "Co všechno můžeme najít v kostymérně Cirque du Soleil pro představení KURIOS?S touto show máme poměrně dost práce, zejména v současné době, tedy těsně před představením. Staráme se o kostýmy, ale i o boty, klobouky, paruky či líčení. To ale není všechno. Kostým nemusí být nutně jen z textilu, jak si ho většina z nás představí. Do garderoby patří všechno, co má umělec na sobě. Takže tu máme i vlečky, rybí ocasy, knírky… Jsou tu mraky podivností!\nKolik lidí se o kostýmy stará? Dohromady je nás deset. Z toho jsme čtyři, kteří se souborem cestují neustále. A pak si v každém městě najímáme místní zaměstnance, kteří nám pomáhají.\nJsme přímo uprostřed dění v kostymérně Cirque du Soleil. Popíšete nám, co všechno se tu zrovna děje? Začínáme už brzy ráno praním a žehlením kostýmů. Na to je třeba myslet, protože to zabere dost času. Teď momentálně tu moje kolegyně připravuje knírky. Na celý týden jich potřebujeme stovky. Je potřeba všechny připravit a načesat. Kolegyně Cara se stará o jednu z rekvizit, konkrétně o model mraku, a další kolegyně se zase věnuje obuvi. Čistí ji a opravuje. Na boty tu máme celé jedno oddělení.\nStanové město Cirque du Soleil je zcela samostatné. Znamená to, že si vozíte i pračky?Je to tak. Když přijedeme na nové místo, nic tu není. Takže vedle kufrů a rekvizit cestujeme se vším, co tu vidíte. Šicí stroje, žehličky, pračky i sušičky. To všechno jezdí s námi.\nPro show KURIOS vzniklo přes sto kusů kostýmů. Vypadá to ovšem, že je jich tu snad ještě víc.Zhruba sto kusů máme na samotnou show, ale oficiální počet, který s námi cestuje, je mnohem větší. Každý umělec má totiž dvě sady kostýmů, aby měl náhradní. Pak tu ještě máme plnou chodbu kostýmů v podstatě jen pro případ nouze, nebo pro nové umělce. Takže tu máme opravdu napilno. KURIOS je krásné představení, ale je za ním spousta práce.\nJaký kostým je Váš nejoblíbenější? Momentálně asi kostýmy pro naše akrobaty, kteří mají číslo na síti Acro Net. Představují tajemné bytosti z hlubin vodní říše. Začali jsme je navrhovat už v Montrealu, kde jsme startovali prázdnou bílou plochou. Látka se později potiskne, přidá se fólie, a poté se materiál obarví a nařasí. Jde o krásný, ale zároveň i velmi pohodlný kostým. Umělci se při svých bláznivých číslech musí cítit dobře, a to tento kostým splňuje. U svých čísel jsou díky tomuto kostýmu i zábavní a krásní. Moc se mi to líbí.\nNěkteré materiály, které tu vidíme, ale nejsou pro kostymérnu úplně typické. Jak s nimi pracujete?Na některé věci máme specialisty. Ti se musí vyznat ve výrobě forem a odlitků. Musíte ale velmi dobře znát vlastnosti všech materiálů, s nimiž pracujete.\nPerete kostýmy v ruce, nebo mohou do pračky? Pereme je v pračce, jen některé speciální kousky musíme prát v ruce. Kousky z opravdu choulostivých materiálů necháváme čistit v čistírně. Jinak ale kostýmy pereme po každém představení. Máme na to dva lidi, kteří s tím stráví až čtrnáct hodin týdně.\nJak dlouho pro Cirque du Soleil pracujete? Na představení KURIOS pracuji asi tři roky, ale v souboru už jsem skoro devět let. Pocházím ze Španělska, kde jsem vystudovala design. Vzpomínám si na první inzerát, na který jsem odpověděla. Jistá firma hledala někoho, kdo umí šít a mluvit anglicky. Obojí jsem uměla, a tak jsem na inzerát odpověděla a získala tak svou první práci. Pak už jsem začala být víc nezávislá, hodně jsem cestovala a poznávala nové lidi. Ale v kreativním prostředí už jsem zůstala. \n",
    "Date": "2025-09-11T08:10:00.0000000+02:00"
  },
  {
    "Url": "https://www.idnes.cz/karlovy-vary/zpravy/prumysl-vyroba-porcelan-loucky.A250912_133606_vary-zpravy_pkz",
    "Title": "Tady se rodí křehký zázrak. Porcelánka v Loučkách vyrábí už skoro 120 let",
    "Categories": [
      "Karlovarský kraj",
      "Zprávy ze Sokolova a okolí",
      "porcelán",
      "výroba",
      "výrobní závod",
      "talíř",
      "pec",
      "průvodce"
    ],
    "Comments": 0,
    "Images": 35,
    "Content": "Podzimní porcelánový jarmark, který se tu koná 19. a 20. září, nabízí kromě porcelánu za výhodné ceny i komentované prohlídky. Každý, kdo přijde, tak může odkrýt tajemství výroby předmětů, za které se kdysi platilo zlatem.\nHned první pohled na areál továrny naznačuje, že tady se rodí porcelán. Vjezd tu stráží porcelánový plot, na budovách je několik obrazů z barevných porcelánových kachliček. Prohlídka začíná ve vzorkovně, kde si návštěvníci mohou prohlédnout to, co šikovné ruce zdejších zaměstnanců vytvořily v minulosti. Nechybí však ani současné moderní kolekce.\nPak už se otevřou dveře do výroby. Hned v první hale zaujme poloautomat na talíře. Z plátku hmoty zkušená točířka za chvilku vytvoří talíř. Za směnu jich zvládne až tři sta. Každý kus pak leží celý den na sádrové formě, která z porcelánu vytahuje vlhkost. \n„Poté se ručně dočistí navlhčenou houbičkou a vypálí na teplotu kolem 980 stupňů. To je první výpal. Jakmile porcelán vychladne, naglazuje se a čeká jej druhý výpal, takzvaný ostrý. Tentokrát je v peci přibližně 1380 stupňů. Trvá přibližně týden, než je talíř hotový a může opustit brány závodu,“ ukazuje na regál s polotovary průvodkyně Jitka Hlouchová.\nV další místnosti vznikají předměty nepravidelných tvarů, které není možné vytočit na hrnčířském kruhu. Vázy nejrůznějších tvarů, kabarety a další výrobky se tu odlévají do forem. \n„Tohle je základ naší výroby, vše se tu dělá ručně,“ rozhlíží se průvodkyně po místnosti, kde jsou rozestavěné části sádrových forem i hotové polotovary. Jak se to dělá? Nejprve je nutné sestavit formu a pevně ji spojit. Do otvoru pak nalévá Marcela Pikrtová hustý roztok kaolinové hmoty. \nNikde nesmí zůstat bublinka vzduchu. Po patnácti minutách už sádra odsála nadbytečnou vodu a vytvořil se střep. Je nutné ho z formy opatrně vyjmout a připravit do pece. V další části haly stojí stařičký unikát, šálková linka. Vyrábí tak tenké hrnky, že jsou po vypálení průsvitné. „To moderní mašiny neumí,“ bere průvodkyně do ruky vzorek, který vznikl na letitém stroji.\nPředpálený porcelán se následně namáčí do glazury, která na něm po výpalu vytvoří sklovitý povrch. Díky tomu se stává nepropustným a pevným. Vypálený porcelán se dál zušlechťuje. Lepí se na něj obtisky a ručně se dekoruje zlatem, platinou, listry, barvami i kobaltem.\n„Do dekorační pece může jít výrobek několikrát. Nejprve se nanášejí a vypalují tisky a barvy, které potřebují největší žár, pak se postupně teplota snižuje. Samozřejmě platí úměra, že čím víc výpalů, tím je porcelán dražší,“ dodává Jitka Hlouchová. \nKřehký zázrak, kterého se během výroby nesčetněkrát dotkla lidská ruka, opouští po nezbytné kontrole výrobní prostor. Míří do skladu a na pulty obchodů, aby se stal ozdobou interiérů.\nVznik porcelánky v Loučkách se datuje do roku 1907, kdy americký podnikatel Benjamin Franklin Hunt začal budovat továrnu na místě bývalé parní cihelny. Díky blízkosti železnice, dostupnosti kvalitního kaolinu a dostatku dřeva na výpal se zdejší továrna stala uznávaným výrobcem porcelánu ve střední Evropě.\nPo druhé světové válce a znárodnění se značka stává součástí Slavkovského porcelánu, později Karlovarského porcelánu. V rámci privatizace továrnu kupuje firma Leander, která jí dává svoje jméno. \nV roce 2006 prodává Leander fabriku podnikateli Čižovovi, který celý závod kompletně zrekonstruuje a v roce 2010 mu vrátí původní jméno Rudolf Kämpf. Od roku 2022 je porcelánka Rudolf Kämpf součástí G. Benedikt Group, přední české skupiny spojující tradiční evropské porcelánky.\n",
    "Date": "2025-09-14T10:15:00.0000000+02:00"
  },
  {
    "Url": "https://www.idnes.cz/brno/zpravy/soud-vyskov-smrt-student-vojensky-vycvik-nedbalost.A250908_083407_brno-zpravy_krut",
    "Title": "Chtěl zpátky do výcviku, hájí se vojenské zdravotnice souzené za smrt studenta",
    "Categories": [
      "Jihomoravský kraj",
      "zranění",
      "Smrt",
      "státní zástupce",
      "nemocnice",
      "pacient"
    ],
    "Comments": 43,
    "Images": 30,
    "Content": "Podle informací, které škola zveřejnila na sociálních sítích, se tragický úraz stal při pěším přesunu se zbraněmi. \n„Student prvního ročníku si zranění způsobil sám, když zakopl o větev a při pádu si zranil krk o pažbu zbraně,“ uvedl státní zástupce Radek Hůlka s tím, že k nehodě došlo kolem půlnoci.\nNásledně byl student při vědomí převezen na ošetřovnu. „Zdravotnice Lenka Š. dostatečně nevyhodnotila způsobená poranění. Jako zkušený zdravotník měla předpokládat vážnější zranění,“ upozornil Hůlka.\nPodle něj zdravotnice studentovi řekla, ať se jde do chatky vyspat. Jen jej upozornila, ať uvnitř není sám a nespí na rovné podložce. „Kolem 1:51 jej probudilo, že se dusí. Při běhu k ošetřovně vzdálené vzdušnou čarou asi padesát metrů zhruba deset metrů od ošetřovny zkolaboval,“ popsal žalobce.\nNa místo se seběhli vojáci, kteří studentovi dávali první pomoc. Podle Hůlky zanedbala povinnosti nejen Lenka Š., která na obvazišti mladíka vyšetřovala, ale i její kolegyně Simona B., která vyšetření zapisovala.\n„Student neudával žádné subjektivní potíže kromě toho, že mluvil tišeji. Říkal nám, že se chce vrátit do výcviku. Já jej vyšetřila všemi možnými způsoby, které jsem považovala za potřebné – ohmatání, předklon, záklon, pohled do krku. Myslím, že jsem v tomto případě nic neopomněla. Na krku měl pouze malou odřeninu, jako by se poškrábal. Tu jsme mu ošetřili,“ hájila se u soudu Lenka Š.\nProtože se obávala, aby rána na krku nezačala natékat, dala pacientovi chladicí gel. „A řekla jsem mu, aby se dostavil ihned, pokud by se situace třeba jen nepatrně zhoršila,“ pronesla zdravotnice.\nPodle žalobce však neprovedla měření kyslíku v krvi, ani neposkytla léky proti možnému otoku. Druhá z obžalovaných pak nic z toho nenavrhla. „Osobně si myslím, že měl student obavy, aby mohl pokračovat ve výcviku, tak nám neřekl všechno,“ zmínila Lenka Š.\nSimona B. podle státního zástupce pochybila, když nerozporovala transport zraněného vojenským sanitním vozem. Podle něj byla operátorkou záchranné služby upozorněna, že se pacient nesmí takto převážet, pokud byla zahájena resuscitace, a že je potřeba ho odvézt vozem záchranné služby.\nNa dotaz státního zástupce, proč Lenka Š. ve vojenské sanitce nepoužila kyslíkový přístroj nebo takzvaný ambuvak, obžalovaná odpověděla: „Tam se nic nedalo, je to tam samá zatáčka. A ani jsem nepředpokládala, že pojedeme tak daleko.“ \nSimona B. prohlásila, že je jí líto, co se stalo, ale vinna se stejně jako její kolegyně necítí. „Kdyby řekl, že se necítí dobře, tak bychom s ním jeli do nemocnice,“ poznamenala. Podle jejích slov se student chtěl okamžitě vrátit za svou jednotkou, což mu rozmluvila, protože věděla, že se jeho spolužáci z nočního výcviku brzo vrátí.\nSimona B. také uvedla, že byla nesmírně dlouhá domluva s operátorkou záchranky, kam přesně mají jet. Její kolega a operátorka prý na sebe do telefonu křičeli. „Pacient byl (po kolapsu) modrý. Věděla jsem, že potřebujeme lékaře,“ sdělila. Lékař ale na zmíněném výcviku vůbec nebyl, a to ani na telefonu, přestože zdravotnice o jeho přítomnost v minulosti žádaly.\nMladík po převozu do nemocnice zraněním podlehl. Na dotaz obhájkyně Simona B. řekla, že po této tragédii už při podobných zraněních nikdy nechtěli nic podcenit a jezdili s pacienty do nemocnice.\nPo zhruba hodině a půl bylo pondělní soudní jednání odročeno na listopad, v plánu je předvolání soudních znalců a svědků.\nPolicie původně dospěla k závěru, že šlo o nehodu a případ odložila. Státní zástupce ale loni na začátku roku na základě stížnosti pozůstalých vrátil policistům případ k doplnění šetření. Vojenská policie poté obvinila dva lidi. Příbuzní zemřelého požadují úhradu nemajetkové újmy dohromady za více než 3,5 milionu korun\nUniverzita obrany připravuje budoucí profesionály pro českou armádu. Vznikla v roce 2004 sloučením tří institucí - Vysoké vojenské školy pozemního vojska ve Vyškově, Vojenské akademie v Brně a Vojenské lékařské akademie Jana Evangelisty Purkyně v Hradci Králové. Šlo o výsledek reformy vojenského vysokého školství po restrukturalizaci ozbrojených sil.\n",
    "Date": "2025-09-08T08:49:00.0000000+02:00"
  },
  {
    "Url": "https://www.idnes.cz/sport/tenis/us-open-ctvrtfinale-barbora-krejcikovi-jiri-lehecka.A250903_003501_tenis_ikuc",
    "Title": "Servis mi odjel na dovolenou, posteskla si Krejčíková. Lehečku vymazal Alcaraz",
    "Categories": [
      "US Open",
      "Barbora Krejčíková",
      "Carlos Alcaraz",
      "Jiří Lehečka",
      "New York",
      "Karolína Muchová",
      "Taylor Townsendová"
    ],
    "Comments": 0,
    "Images": 33,
    "Content": "V New Yorku neuspěla ani Barbora Krejčíková, jež rovněž čelila hvězdné soupeřce a i ona jí podlehla jednoznačně. Se světovou čtyřkou Jessicou Pegulaovou prohrála dvakrát 3:6. \nA poté, co se Markéta Vondroušová před čtvrtfinále se světovou jedničkou Arynou Sabalenkovou odhlásila kvůli zranění kolene, zůstala z českých singlových nadějí už jen Karolína Muchová.\nPřitom Lehečka doufal, že se mu podaří zahnat Alcaraze do úzkých. V sezoně s ním odehrál dva vyrovnané souboje a ten na tvrdém povrchu dokonce vyhrál. \nAle v úterý na stadionu Arthura Ashe, největším tenisovém chrámu na světě, proti pětinásobnému grandslamovému vítězi nestíhal. V celém utkání si nevypracoval jediný brejkbol.\n„I když jsem předvedl slušný výkon, občas jsem cítil, že to doopravdy nestačí. Narazil jsem na grandslamovou verzi Carlose, proti které je strašně náročné hrát,“ líčil českým novinářům v New Yorku. \nV úvodním gamu udělal dvě dvojchyby a přišel o podání a Alcarazovi poté stačilo udržovat svůj standard, aby duel v klidu kontroloval.\nI ve druhém setu trochu přidal hned v první hře a sebral brejk, v závěrečném dějství se Lehečka držel nejdéle – o servis přišel až v závěru.\nDruhý tenista žebříčku ho převálcoval ve statistikách vítězných úderů (27:16) a měl také méně nevynucených chyb (17:23). Po prvním podání vyhrál Lehečka jen 67 procent výměn, což na úspěch proti tak špičkovému borci nestačí.\nTřiadvacetiletý Čech tak ve čtvrtfinále grandslamu stejně jako na Australian Open 2023 prohrál, ale po turnaji se v žebříčku posune na dosud životní 15. místo.\nA jak si vedla Krejčíková?\nV porovnání s nedělním osmifinále, v němž vykouzlila skvostný obrat z osmi mečbolů, působila jako úplně jiná tenistka.\nZakřiknutá, bez emocí, chybující.\nA také poražená.\nJako by ji drama proti Taylor Townsendové o dva dny dříve tak vyšťavilo, že Pegulaové podlehla bez viditelnějšího odporu.\n„Po zápase s Taylor jsem hodně spala. Víc, než co jsem spala za celou severoamerickou tour,“ popisovala českým novinářům v New Yorku. „Byla jsem hodně mentálně unavená, zdravotně jsem jakž takž držela. Nějaké problémy jsem minimálně v posledních třech zápasech měla, ale nějak jsem je zvládla. Proti Jessice to bohužel nestačilo, ale určitě to nebylo zdravotním stavem. Byla zkrátka lepší.“ \nPoslední česká naděje nastoupí proti Japonce Naomi Ósakaové v noci na čtvrtek od 1:00 SELČ.\nPoprvé si v zápase zakřičela až v momentě, kdy v první sadě esem zažehnala brejkbol na 0:4. Její radost byla dobře slyšet, neboť na stadionu zrovna panovalo ticho – fanoušci totiž pochopitelně šetřili hlasivky a dlaně na chvíle, kdy zaboduje domácí tenistka.\nHecování Krejčíkové doprovázel jen potlesk z jejího boxu, odkud jí trenér Jiří Novák nabádal: „Pojď, balon po balonu.“ \nA jeho svěřenkyně se v souladu s touto radou skutečně zlepšila.\nAle jen na chvíli.\nPomohlo jí odvrácení brejkbolu na 1:5, načež snížila na 3:4. Jenže pak opět neudržela vlastní servis a její příliš dlouhý forhend o chvíli později znamenal, že první sadu ztratila výsledkem 3:6.\nA ani ve druhé se nezlepšila.\nOpět sice snížila z 1:4 na 3:4, ale když už se zdálo, že se konečně chytla, srážely ji chyby, kvůli nimž se jí nedařilo spolehlivě hrající soupeřku dostat do úzkých. \nSedmou dvojchybou darovala Pegulaové první mečbol a vzápětí kapitulovala celkově 22. nevynucenou minelou – poslala forhend daleko do autu.\n„Škoda, že mi servis odjel na dovolenou,“ posteskla si, že se o podání nemohla opřít.\nPostoupit bez něj do semifinále grandslamu je takřka nemožné.\nA Češi to v úterý bolestivě poznali.\n",
    "Date": "2025-09-03T10:01:00.0000000+02:00"
  },
  {
    "Url": "https://www.idnes.cz/zpravy/revue/spolecnost/love-island-reality-show-soutezici-ucastnici-hejdova-laska.A250813_104259_lidicky_sub",
    "Title": "OBRAZEM: O dva miliony zabojují v Love Islandu modelky, studentky i sportovci",
    "Categories": [
      "Zorka Hejdová",
      "Česká republika"
    ],
    "Comments": 0,
    "Images": 34,
    "Content": "Prohlédněte si pohodlně všechny fotografie\n",
    "Date": "2025-09-01T18:15:00.0000000+02:00"
  },
  {
    "Url": "https://www.idnes.cz/kultura/film-televize/mizerove-navzdy-recenze-will-smith-martin-lawrence.A200120_095919_filmvideo_ts",
    "Title": "RECENZE: Will Smith a akční Mizerové končí v telenovele s černou magií",
    "Categories": [
      "Poldové a nemluvně",
      "Will Smith",
      "Martin Lawrence",
      "Michael Bay",
      "Robert De Niro",
      "Vanessa Hudgensová",
      "Alexander Ludwig",
      "DJ Khaled"
    ],
    "Comments": 0,
    "Images": 29,
    "Content": "První Mizerové přišli v roce 1995, druzí roku 2003 a za oběma stál mistr akčního žánru Michael Bay. Nynější loučení policejního tandemu z Miami natočili Belgičané marockého původu Bilall Fallah a Adil el Arbi, jejichž předešlé gangsterky se tvářily vážně. Změnil se i scenáristický tým – a je to znát.\nNe snad v akční složce, která se snaží držet tradici od úvodní zběsilé jízdy s domáckou pointou až po finále v plamenech, ale v příběhu, jenž káže o nejvyšších rodinných hodnotách v nebývalé míře.\nPosun herecky sedí lépe Lawrenceovi, z jehož postavy udělá první vnouče penzistu se zábavným sklonem k sebedojímání, podobného Robertu De Nirovi v roli mafiánského bosse slzícího u reklam v komedii Přeber si to. Je sice zjevné, že bývalého parťáka nakonec v nouzi nenechá, nicméně kulaté bříško a důchodcovské váhání mu sluší.\nTěžší úkol má Smith, protože kolem jeho hrdiny maskujícího stáří nabarvenou bradkou vybudovali autoři skrumáž nebetyčných klišé včetně mexického drogového kartelu, rituální pomsty a zejména tajemství dávné minulosti, jehož odhalení hraničí s harlekýnkami.\nNavíc se do případu série vražd, kde má být vrcholnou obětí právě Smithův policista, zapojí ještě jiná obnošená linka, totiž generační soutěž starých borců se stoupenci moderních technologií. Mladí mají svaly, ale do akce za sebe posílají drony, zatímco veteráni znají jedinou metodu, tvrdou ruční práci.\nI tady se navíc od počátku rýsuje, že se oba policejní tábory v přímé akci navzájem poučí, podpoří a sblíží; pokud však v týmu nováčků hodlali producenti nalézt případné nástupce původní dvojice Mizerů, dělali to marně.\nUSA, 2020, 124 min\nRežie: Adil El Arbi, Bilall Fallah\nScénář: Chris Bremner, Peter Craig, Joe Carnahan\nHrají: Will Smith, Martin Lawrence, Vanessa Hudgens, Alexander Ludwig, Charles Melton, Paola Nuñez, Kate del Castillo, Nicky Jam, Joe Pantoliano, Theresa Randle, Jacob Scipio, Massi Furlan, DJ Khaled, Happy Anderson, Ivo Nandi, Thomas Brag, Sharon Pfeiffer, Maria Z. Wilson, Athena Akers, Michael Bay\nStreamovací služby: Amazon Prime (CZ titulky)\nKinobox: 72\u00A0%\nIMDb: 6.5\nOmlazená sestava detektivů naopak zdržuje, protože nejlepší okamžiky se dostavují, kdykoli jsou Smith a Lawrence zase zpátky spolu, i za cenu buddhistických mouder nebo situací založených na principu seriálu Poldové a nemluvně.\nOvšem hlavní škodu napáchá vážný tón pouček či úvah o zásadní úloze rodiny, který komediální nadsázku oslabuje a rytmus akčního žánru zpomaluje. \nPobaví pár podařených vtipů v čele s „Božím kvérem“, potěší solidní bojové scény s vrtulníky včetně průpovídky, kde je zlosynové pořád berou, ovšem bezmála cimrmanovské odhalení původu se tu láme přes koleno silou, kterou nedokáže shodit ani poznámka „To je jako z telenovely“.\u00A0\nProtože Mizerové navždy s telenovelou skutečně hraničí, nemluvě o jiné jejich pokleslé přísadě: černé magii, kterou mohl zplodit jen šílený sen bezradného scenáristy.\n",
    "Date": "2020-01-20T10:59:00.0000000+01:00"
  },
  {
    "Url": "https://www.idnes.cz/volby/volicsky-prukaz-kdy-kde-jake-volby.A250207_141648_domaci_mul",
    "Title": "Voličský průkaz 2025: jak ho získat, kdy a kde žádat a kde ho vyzvednout",
    "Categories": [
      "Volby do Poslanecké sněmovny 2025",
      "Voličský průkaz",
      "Česká republika"
    ],
    "Comments": 0,
    "Images": 28,
    "Content": "O průkaz lze zažádat písemně na poště, kde je ale kvůli úřednímu ověření totožnosti nutné navštívit Czech Point. Osobně lze požádat o voličský průkaz na obecním úřadě. Elektronicky je to pak možné pomocí datové schránky. \nPro každé volby se vydává nový voličský průkaz, který v jiných volbách uplatnit nelze.\nO voličský průkaz je nutné požádat nejpozději do 16. hodiny sedm dní před prvním dnem voleb, pokud se jedná o písemnou či online žádost, a nejpozději dva dny do 16. hodiny před prvním dnem voleb, pokud se jedná o osobní žádost na obecním úřadě v místě bydliště.\nVoličský průkaz pro volby probíhající v pátek 3. října a sobotu 4. října\nVoličský průkaz začnou úřady vydávat nejdříve 18. září 2025.\nVoličský průkaz se vyzvedává na úřadě, jemuž volič poslal žádost o vydání. Může ho vyzvednout i jiná osoba s plnou mocí opatřenou úředně ověřeným podpisem. \nÚřad může poslat voličský průkaz poštou do vlastních rukou na adresu uvedenou v žádosti. \nNa voličský průkaz je třeba dát dobrý pozor. Při hlasování v jiném okrsku než v tom, kam volič spadá podle trvalého bydliště, musí zájemce předložit průkaz totožnosti a voličský průkaz. Komise si ho nechá. \nBez voličského průkazu se volit nedá. Za ztracený, odcizený nebo nedoručený voličský průkaz nelze vydat duplikát. Úřad nemůže ověřit, že volič skutečně původní voličský průkaz nemá a je nutné zabránit jakékoliv možnosti dvojího hlasování.\nVoličský průkaz umožňuje u voleb do Poslanecké sněmovny hlasovat v jakémkoliv volebním okrsku v České republice nebo i zahraničí. S voličským průkazem si tak člověk teoreticky může vybrat, ve kterém kraji podpoří danou kandidátku. \nPro všechny hlasy ze zahraničí se náhodně vylosuje jeden kraj, do kterého se hlasy započtou a z jehož kandidátek budou voliči vybírat.\nPokud má volič trvalé bydliště v zahraničí, je nutné zapsat se u příslušného zastupitelského úřadu do seznamu voličů. „Volič, který je zapsán ve zvláštním seznamu voličů u zastupitelského úřadu ČR v zahraničí, mohl tento úřad požádat o vydání voličského průkazu i pro volby do Senátu. Pokud tak volič učinil, bylo mu umožněno na vydaný voličský průkaz hlasovat v kterémkoli z 27 senátních volebních obvodů, ve kterých se volby konaly,“ píše ministerstvo vnitra redakci iDNES.cz. Na samotné volby je ale nutné přijet do Česka. \nPokud má volič trvalé bydliště v České republice, může s voličským průkazem volit pouze ve svém volebním okrsku, může to být ale v jakékoliv volební místnosti.\nS voličským průkazem lze volit v jakékoli volební místnosti v Česku. Při volbách do europarlamentu je totiž celá republika považována za jeden obvod. V těchto volbách bude možné volit korespondenčně, ovšem jen ze zahraničí.\nI u prezidentských voleb tvoří celá země jediný obvod. S voličským průkazem tak bude možné volit kdekoliv. I tyto volby spadají do těch s možností hlasovat poštou. Ovšem jen pro občany bydlící v zahraničí.\n",
    "Date": "2025-09-03T08:45:00.0000000+02:00"
  },
  {
    "Url": "https://www.idnes.cz/sport/atletika/mistrovstvi-republiky-jablonec-tiskova-konference.A250819_204840_atletika_mkou",
    "Title": "Souboj o tituly i letenky do Tokia. Blíží se atletické mistrovství republiky",
    "Categories": [
      "Atletika",
      "Barbora Špotáková",
      "Jan Štefela",
      "Liberecký kraj",
      "Michaela Hrubá",
      "Jablonec nad Nisou"
    ],
    "Comments": 0,
    "Images": 39,
    "Content": "Mistrovství republiky se v Jablonci koná už popáté, ale poprvé od roku 2001. V posledním čtvrtstoletí stadion hostil hlavně vrcholy mladších kategorií, naposledy šampionát třiadvacítkářů. A teď se na něj opět vrací i elita.\n„Jsme hrdí, že můžeme tuto prestižní akci přivést zpět do Jablonce,“ říkal už dřív Libor Varhaník, předseda Českého atletického svazu. „Fanoušci uvidí nejlepší české atlety v akci a budou svědky vrcholových výkonů, které mohou rozhodnout o cestě na světový šampionát.“\nKdo se nicméně neobjeví, je oštěpař Jakub Vadlejch. Největší českou naději v Tokiu od března trápí levé koleno a před vrcholem dal přednost léčení a přípravě.\n„Ověřil jsem si ale, že vydrží. Teď jde jen o to, aby se stav tělesné schránky do šampionátu v Japonsku ještě zlepšil. To je pro mě úkol číslo jedna,“ hlásil stříbrný olympijský medailista z asijské metropole po závodech na začátku srpna v Banské Bystrici.\nZ dalších nadějí budou v Jablonci chybět čtvrtkařka Lurdes Gloria Manuel, která už ukončila sezonu, a otázkou je i účast výškaře Jana Štefely. „Trápí mě menší bolístky,“ vysvětlil. „Do Jablonce nicméně odjedu, do poslední chvíle budu mít u sebe dres a rozhodnu se na místě.“\nAle jinak?\nPůjde o napínavý souboj nastupující generace se stálicemi.\nLákadlem je už i zmíněná poslední možnost kvalifikovat se na zářijový světový šampionát.\n„Do této chvíle má splněno dvacet atletů limit Světové atletiky,“ líčí šéftrenér reprezentace Pavel Sluka. „Mistrovství republiky napoví dalším atletům, jestli se tam dostanou. Dalších čtrnáct atletů má splněný náš potvrzovací limit, tak doufám, že se z nich třeba ještě dalších pět dostane a výprava bude mít kolem pětadvaceti jmen.“ \nČerstvý juniorský mistr Evropy Michal Rada se chystá na čtvrtce překážek vyzvat sedminásobného mistra republiky Víta Müllera. V Tampere rovněž zlatý Petr Meindlschmid chce v dálce obhájit loňské prvenství proti domácímu rekordmanovi a majiteli devíti titulů Radku Juškovi.\nV tyčce se představí obě sestry Švábíkovy. Amálii, pátou ženu z loňské olympiády a vládkyni českých tabulek, by na pódiu chtěla doplnit Apolena, bronzová reprezentantka z juniorského šampionátu. V sektoru se představí i zlatá z mistrovství Evropy do 23 let v Bergenu Viktorie Ondrová.\nJasnou favoritkou stovky bude Karolína Maňasová, která si z Bergenu přivezla zlato. Zaútočit by mohla i na domácí rekord Jarmily Kratochvílové, ke kterému se přiblížila už jen na dvě setiny.\n„Šílené,“ smála se Maňasová, když její jméno zaznělo vedle Kratochvílové, držitelky světového rekordu na osmistovce. „Je neuvěřitelná. Kdyby se mi její rekord povedlo překonat, hodně by mě to nakoplo.“\nKarolína Maňasová slaví triumf na ME do 23 let v Bergenu.\nMezi oštěpařkami nebude chybět ani další zlatá třiadvacítkářka z evropského šampionátu Petra Sičaková, proti ní se postaví třeba lídryně letošních českých tabulek Andrea Železná.\nV kouli by neměl chybět Tomáš Staněk, už sedminásobný domácí šampion, který o uplynulém víkendu závodil poprvé po dvouměsíční pauze. Mezi výškařkami bude útočit na šestý titul Michaela Hrubá, která předvádí nejlepší výkony za posledních šest let a letos už dvakrát překonala 194 centimetrů.\n„Těším se, bude to poslední velký závod před mistrovstvím světa,“ říká Hrubá. „S dosavadní sezonou jsem rozhodně spokojená, jen tomu ještě chybí osobní rekord. Ten bude ale cíl spíš směrem k Tokiu, kde bych se strašně ráda dostala do finále. Tak uvidíme.“\nDo Jablonce dorazí také půlkař Jakub Dudycha, který loni triumfoval ve Zlíně v rekordu mistrovství 1:45,23, na čtvrtce bude favoritkou Lada Vondrová.\n„Jsem rád, že až na pár výjimek budou skoro všichni v Jablonci startovat,“ dodává šéftrenér Sluka. „Hodně mě mrzí, že nebude Manuel, která se už upíná na další sezonu. Jinak v každé disciplíně uvidíme špičkovou atletiku, v některých případech to budou výkony evropské úrovně. Z těch mladých, komu bych přál, aby se do Tokia dostal, je Michal Rada, který už ukázal výkonnost.“\nTváří akce je dvojnásobná olympijská vítězka a světová rekordmanka v hodu oštěpem Barbora Špotáková. Mistrovství začne v pátek odpoledne soutěží kladivářů, sobotní program vypukne v 10.10 hodin a od 16.45 je na programu slavnostní zahájení. V neděli se závodí od 13.15. Organizátoři lákají i na bohatý doprovodný program. Vstupenky jsou ještě k dispozici v síti Ticketportal.\n",
    "Date": "2025-08-20T12:15:00.0000000+02:00"
  },
  {
    "Url": "https://www.idnes.cz/oh/milan-cortina-2026/olympiada-cortina-ruske-a-beloruske-tymy-mov.A250527_120812_olympiada-zoh-2026_kazdt",
    "Title": "Týmové soutěže budou na olympiádě bez Rusů a Bělorusů. MOV potvrdil zákaz",
    "Categories": [
      "Mezinárodní olympijský výbor (MOV)",
      "Mezinárodní hokejová federace (IIHF)"
    ],
    "Comments": 182,
    "Images": 28,
    "Content": "„Doporučení výkonného výboru MOV z března 2023 týkající se týmů sportovců s ruským pasem zůstává v platnosti,“ uvedl MOV. „Je založeno na skutečnosti, že skupinu neutrálních individuálních sportovců nelze ze své podstaty považovat za tým. Bereme na vědomí, že IIHF potvrdila, že se bude tímto doporučením řídit,“ dodal.\nRuská strana se nicméně nechce s neúčastí hokejistů pod pěti kruhy smířit a v reakci uvedla, že se hodlá bránit právní cestou. Národní olympijský výbor OKR na svém webu uvedl, že suspendace hokejového týmu začala v roce 2022 a není tak právně spojena se suspendací olympijského výboru z roku 2023. „Proto naši právníci v současné době pracují na možnostech, jak napadnout činnost MOV, nebo přesněji řečeno jeho nečinnost, u mezinárodních soudů,“ napsali zástupci OKR.\nO možnosti startu ruského týmu se spekulovalo minulý týden po skončení hokejového mistrovství světa. Prezident Mezinárodní hokejové federace IIHF Luc Tardif ve Stockholmu na tiskové konferenci uvedl, že existují dvě verze složení skupin, rozhodující slovo k podobě olympijského turnaje ale má MOV jako jeho organizátor.\nPro české hokejisty by dnešní rozhodnutí MOV mělo znamenat, že se na olympiádě představí v základní skupině A společně s Kanadou, Švýcarskem a Francií, která se na turnaji nahradí ruský výběr. Ve skupině B budou hrát Finsko, Švédsko, Slovensko a domácí Itálie, v „céčku“ poté USA, Lotyšsko, Německo a Dánsko. O možné podobě skupin informoval již v závěru MS lotyšský server sportacentrs.com.\nDál tak platí, že pod pěti kruhy mohou příští rok v Itálii startovat pouze jednotlivci jako neutrální sportovci, pokud splní dané podmínky podobně jako vloni při olympijských hrách v Paříži. Mezinárodní bruslařská unie (ISU) již povolila vybraným závodníkům z Ruska a Běloruska účast v kvalifikačních soutěžích krasobruslení, rychlobruslení a shorttracku.\n",
    "Date": "2025-05-27T12:04:00.0000000+02:00"
  },
  {
    "Url": "https://www.idnes.cz/zpravy/domaci/rozvolneni-meses-obchody-sluzby-skoly-koronavirus-vlada-covid-doporuceni-kveten.A210429_121550_domaci_remy",
    "Title": "Hranice pro otevření obchodů dosáhne Česko až 10. května, ukazuje odhad",
    "Categories": [
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků",
      "Mezioborová skupina pro epidemické situace (MeSES)",
      "Ruth Tachezy"
    ],
    "Comments": 491,
    "Images": 31,
    "Content": "Sami odborníci upozorňují, že otevření obchodů by nemělo předběhnout další vlnu rozvolnění ve školách. Pokud se otevře jedna oblast, hrozí zpoždění dalších, varují. Rozhodnuto je již o tom, že se otevřou služby jako například kadeřnictví.\n„Vzhledem k mírnému nárůstu reprodukčního čísla je prostor pro brzké zrušení dalších opatření velmi omezený, dokud pokračující vakcinace a sezonní vlivy nekompenzují současný nárůst,“ varuje skupina.\n„Rizikem předčasných změn opatření je především možnost zastavení poklesu epidemie, což by znamenalo odklady otevření sektorů plánovaných v dalších vlnách, například školství, kultura, sport, gastronomie a další,“ dodává.\nUpozorňuje, že „jednotlivé kroky obnovy by měly být realizovány s dostatečným časovým rozestupem, ideálně dvou týdnů, aby bylo možné vyhodnotit jejich dopad a přizpůsobit mu další postup“.\nPodle skupiny MeSES jsou „ekonomické i společenské ztráty způsobené distanční výukou dlouhodobě vyšší, než ztráty v maloobchodě, službách nebo sportu“. V dalších krocích by tak podle odborníků měla být nadále dodržena prioritizace školství. „Doporučujeme v dalších krocích striktně prioritizovat otevření všech úrovní škol,“ uvedla skupina.\nOdborný poradní orgán ministerstva zdravotnictví, zřízený za bývalého šéfa resortu Jana Blatného. Skupina vydává stanoviska, zprávy a doporučení na základně současných vědeckých poznatků, a integruje přitom pohledy různých oborů, včetně například ekonomie, humanitních věd a práva. Doporučení skupiny jsou veřejná.\n „Priority obnovy byly stanoveny jednotlivými balíčky a z těch vyplývá, že by se školky, druhý stupeň ZŠ a praktická výuka všech úrovní škol měly otevřít nejpozději zároveň s obchody, při hranici 100 případů na 100 tisíc obyvatel za týden,“ sdělil vedoucí skupiny epidemiolog Petr Smejkal. Doufá, že vláda dodrží slovo a neupřednostní obchody na úkor škol.\u00A0\nDále upozornila, že změny v postupu by mohly vyvolávat nedůvěru veřejnosti a neochotu opatření dále dodržovat.  „Doporučujeme do maximální možné míry dodržovat avizovaný postup změn v opatřeních,“ dodávají odborníci.\u00A0\n „Teď není vhodný okamžik pro nějaké další neplánované změny ohlášeného systému balíčků. My si uvědomujeme, že ta omezení jsou těžká, ale musíme se dívat dopředu dále než týden, a na všechny části života najednou. Pokud se předčasně otevře jedna oblast, hrozí, že se naopak zase zdrží ostatní balíčky,“ uvedl v tiskové zprávě výzkumník oxfordské univerzity Jan Kulveit.\n„Česko se stále nachází na sestupu čtvrté epidemické vlny s převládající variantou B 1.1.7.,“ uvedli odborníci s odkazem na britskou variantu koronaviru.\u00A0 „Epidemie nadále vykazuje značné regionální rozdíly, mezi jednotlivými okresy až desetinásobné,“ píše se dále v dokumentu.\nSkupina varuje, že „v tomto týdnu se potvrdilo zpomalení poklesu epidemie. R vzrostlo na hodnotu kolem 0,9“. Jeho nárůst považuje za pravděpodobný důsledek změn od 12. dubna, kdy se vrátila část dětí do škol.\u00A0„R se navíc ještě neprojevilo obnovení praktické výuky od 26. dubna a vliv bude mít i plánované obnovení služeb od 3. května,“ dodává se v textu.\nZa výrazné střednědobé riziko považují odborníci rozšíření dalších variant koronaviru, stejně jako\u00A0„postupný setrvalý pokles ochoty nemalé části obyvatel dodržovat ta protiepidemická opatření, která zůstávají v platnosti“. Rovněž kritizují, že testování ve firmách a institucích se nadále provádí s nízkou frekvencí antigenními testy bez dostatečné kontroly kvality testů.\n Podle viroložky Ruth Tachezy je nešťastná úvaha o možném ukončení testování. Po očkování je podle ní testování druhý nejlevnější mechanismus, jak s epidemií bojovat. Otevřít více oblastí života by podle skupiny umožnil průkaz o negativním testu, nedávném prodělání nemoci nebo očkování. Na něm se podle ministerstva pracuje.\nOd 3. května se vrací do lavic další žáci i lidé do kadeřnictví:\n",
    "Date": "2021-04-29T12:22:00.0000000+02:00"
  },
  {
    "Url": "https://www.idnes.cz/zpravy/revue/spolecnost/andel-pane-film-scenar-soud-zaloba-urceni-autorstvi-muzikal.A250908_123014_lidicky_iri",
    "Title": "Spor o Anděla Páně. Scenáristka žaluje režiséra Stracha, soudci chybí zásadní důkaz",
    "Categories": [
      "Jiří Strach",
      "režisér",
      "Anděl páně",
      "Lucie Konášová"
    ],
    "Comments": 67,
    "Images": 31,
    "Content": "Ani jeden z obou zmíněných tvůrců k pondělnímu veřejnému zasedání nepřišel. Zastupovali je advokáti.\n„Paní Konášová – žalobkyně v tomto řízení – před více než dvaceti lety, v roce 2001 či 2002, vytvořila námět a následně scénář pro audiovizuální dílo Anděl Páně. Její autorství vyplývá jak ze smlouvy, kterou měla uzavřenou s Českou televizí, tak i z toho, že všude byla jako autorka uváděna – nejen výrobcem, filmovými servery, ale dokonce i samotným žalovaným, který před zhruba před devatenácti lety konstatoval na audiovizuální záznam, že autorkou scénáře je bez dalšího Lucie Konášová,“ uvedl v jednací síni její právní zástupce Ondřej Kuchař.\nAdvokát připomněl, že až poté, co scenáristka napsala relativně nedávno na základě svého filmového scénáře libreto ke stejnojmennému muzikálu, začal její výhradní autorství zpochybňovat režisér filmu Jiří Strach. Ten v paralelně běžícím sporu žaluje Hudební divadlo v Karlíně, že se muzikálem na jeho filmové práci údajně nezákonně přiživuje.\n„Žalovaný začal poprvé tvrdit, že spoluautorem filmového scénáře je i on. Co ho k tomu vede, o tom můžeme spekulovat. Dožaduje se částky 3,5 milionu korun,“ řekl Kuchař. Klientka podle něj žádá, aby soud rozhodl, že jedinou autorkou scénáře je ona. „Aby definitivně zabránila nárokům vznášeným panem Strachem. Nemá jinou cestu, jak se domoci určení svého autorského práva,“ dodal advokát.\nProtistrana trvá na tom, že režisér Jiří Strach, který na základě literárního scénáře Konášové připravil k filmu technický (režijní) scénář, musí být brán jako spoluautor.\n„Výsledná podoba audiovizuálního díla, tak jak on ji provedl a upravil literární scénář žalobkyně, je podstatným způsobem odlišná. Je tedy spoluautorem. Navrhuje k tomu důkazy a procesní návrh je, aby byla žaloba zamítnuta,“ prohlásil režisérův právní zástupce Richard Pecha. \nArgumentuje například znaleckým posudkem Filmové a televizní fakulty Akademie múzických umění v Praze (FAMU), podle kterého Strachův technický scénář významným tvůrčím způsobem přispěl k výsledné podobě filmu.\n„Výrazně mění dramaturgii původního díla (Konášové), zejména v druhé polovině, a přináší nové dějové prvky, jako je Petronelovo sebeobětování nebo falešná svatba,“ citoval z něj soudce Petr Košík. \nPosudek také uzavírá, že (v jiném řízení žalovaný) karlínský muzikál čerpá motivy ze Strachova technického scénáře. Podle soudce však není jasné, na základě čeho znalec k takovému závěru dospěl.\n„Posudek není dlouhý, má asi sedm stránek. Prošel jsem si ho celý, tohle mi tam opravdu chybí. Znalec na závěr jako šaman vytáhne králíka z klobouku a řekne: Je bílý. Kde se tam vzal a jak, to žádným způsobem ze znaleckého posudku nevyplývá,“ podivil se soudce.\nTen po vstupu advokátů a veřejnosti do jednací síně, ještě před tím, než si oblékl talár a začal spor projednávat, oběma stranám neformálně, ale velmi otevřeně řekl, jaký má na věc názor.\n„Zatím je podle mě žaloba na zamítnutí pro neunesení důkazního břemene. Velmi pečlivě jsem si prošel všechny důkazy, ale něco mi tam chybí, samozřejmě vám nemůžu říct co, to by zástupce žalované strany mohl namítnout, že vám radím, což nemohu,“ prohlásil soudce směrem k advokátovi Konášové. „V tuto chvíli není ve spisu jeden z těch kruciálních důkazů, na základě kterých by ve věci šlo rozhodnout,“ doplnil.\nZ průběhu dokazování později vyplynulo, že soudci schází technický scénář režiséra Jiřího Stracha. „Mám sedmou verzi scénáře, libreto, nemám technický scénář, to mi tam chybí. Kdybych měl k dispozici technický scénář, možná by se dalo rozhodnout už při tomto prvním jednání, protože jsem ty věci opravdu četl a snažil jsem se je i srovnávat,“ uvedl Košík.\n„Počítali jsme, že to udělá (dodá technický scénář – pozn. red.) protistrana, ale není to problém. Není to nic, čeho bychom se báli,“ řekl po jednání novinářům právní zástupce Lucie Konášové.\nPokud ho má scenáristka k dispozici, může ho soudu zaslat během stanovené třicetidenní lhůty. Další jednání se má uskutečnit v listopadu. Soudce avizoval, že by u příštího stání už mohl vynést rozsudek.\n",
    "Date": "2025-09-08T15:21:00.0000000+02:00"
  },
  {
    "Url": "https://www.idnes.cz/zpravy/revue/vztahy-a-sex/martina-babisova-krystof-bartos-syn-oskar-laska-rodina-herec.A250814_112150_sex_sub",
    "Title": "Oskárek nás semkl víc než manželství, říká Babišová o vztahu s Bartošem",
    "Categories": [
      "celebrita",
      "Celebrity",
      "dítě",
      "herec",
      "Rozhovor",
      "syn",
      "Kryštof Bartoš",
      "Martina Babišová"
    ],
    "Comments": 7,
    "Images": 33,
    "Content": "„Kryštof je naprosto parádní, krásně se o Oskárka stará a dělá to moc rád. Jsem šťastná, že mi tak pomáhá, že to nebyly jenom nějaké řeči a sliby před porodem. Díky tomu můžu už i trošičku pracovat,“ říká Martina Babišová, která se objeví v nováckém seriálu Bratři a sestry, v němž na základě testů DNA dojde mezi spřátelenými rodinami na jednom malém městě k nečekané sérii odhalení.\nHerečka Martina Babišová (Praha, 12. srpna 2025)\n„Mám tam maličkou roli, ale je vtipné, že jsem ji točila čtvrtý týden po porodu. On mi tu práci tak trošku domluvil Kryštof a bylo pro mě strašně zajímavé vidět, že mi někdo vyšel vstříc. Jak Maja Hamplová, která to obsazovala, tak Nova. Že šlo natáčet a pracovat, i když má člověk miminko, což nebývá automatické,“ vypráví.\n„Všimla jsem si, že u některých projektů rozhodli za mě, že to asi nedám, což mi přijde zbytečné. Přišla jsem tím o další pracovní příležitosti. Přála bych si mít tu možnost sama se vyjádřit, jestli je v mých silách natáčení zvládnout nebo jestli je to už moc. Bylo by super, kdyby to nechali producenti na našem rozhodnutí,“ bije se Babišová za všechny herečky-maminky. Už před porodem avizovala, že by ráda skloubila mateřství s prací. I z toho důvodu, že příspěvky od státu jsou zanedbatelné.\n„Původně jsem chtěla mít Oskárka s sebou na place, abych ho mohla až bude potřeba nakojit, ale nakonec měl ode mě doma ‚načepované‘ mlíčko, kterého mám naštěstí spousty, tak se to zvládlo takhle,“ říká.\nOskar má už dva měsíce a Martina figuru téměř jako před otěhotněním. „Šlo to dolů postupně, nijak zvlášť jsem na tom nepracovala. Samozřejmě jsem nebyla bez břicha hned, ale jak malého hodně nosím, je to docela fyzická zátěž, v podstatě celé to starání o něj. Člověk je víc v pohybu, dělá několik věcí najednou, takže díky Oskárkovi jsem nejen přibrala ale i zhubla,“ usmívá se.\nI psychicky zvládá péči o syna dobře. Poporodní deprese se jí vyhnuly, což přisuzuje i tomu, že má pomocníky. „Dovedu si představit, že když je žena na všechno sama, může to být smutný. Protože najednou je člověk sám doma z porodnice a přitom té práce a nových věcí je strašně moc. Mně ale pomáhá Kryštof a maminka, což je velké plus,“ popisuje.\nKdyž si neví s něčím rady, hledá odpověď na internetu, u maminky nebo kamarádek. „A taky se snažím vnímat Oskárka, jak na věci reaguje. Protože každé miminko je trochu jiné,“ říká. „To naše se jeví, že má vlastní názor už od porodu,“ směje se. „Je krásný, jsme z něho nadšeni,“ dodává.\nZatím jsou s Kryštofem, který na sebe upozornil v seriálu Devadesátky, pouze zasnoubeni. „Ráda bych byla manželkou, těším se na to. Ale teď bylo nejdůležitější porodit a postarat se o malého, tak jsme to vůbec neřešili. Myslím, že nás to semklo víc, než by nás spojila svatba,“ dodává Martina Babišová.\n",
    "Date": "2025-08-17T00:00:00.0000000+02:00"
  },
  {
    "Url": "https://www.idnes.cz/volby/hvezdy-krajskych-voleb-v-kampani-zatimco-grolich-se-snazi-kuba-stoji-stranou.A250912_101052_volby_vank",
    "Title": "Hvězdy krajských voleb v kampani. Grolich se SPOLU snaží pomoct, Kuba stojí stranou",
    "Categories": [
      "Volby do Poslanecké sněmovny 2025",
      "Martin Kuba",
      "Koalice SPOLU",
      "ODS - Občanská demokratická strana"
    ],
    "Comments": 57,
    "Images": 30,
    "Content": "Jinde volby ovládlo ANO, jedinými výraznými výjimkami tak zůstali oni dva a pak ještě Liberecký kraj, kde mají dlouhodobě navrch místní Starostové.\nKoalici SPOLU by nyní podpora jejich dvou výrazných hejtmanů přišla vhod. Průzkumy voličských preferencí jí zatím přisuzují zisk jen okolo 20 procent. Přístup obou mužů k podpoře svých stran je ale hodně odlišný.\nZatímco Grolich je v kampani velmi aktivní, účastní se předvolebních mítinků a trojkoalici ODS, TOP 09 a KDU-ČSL propaguje na sociálních sítích, Kuba se k nim minimálně navenek nehlásí.\n„Do kampaně se zapojuji tak, jak jsem požádán,“ řekl zravodajskému portálu iDNES.cz Grolich. „S řadou kandidátů jsem natočil různá videa, pozval je do podcastu, na mnoha akcích jsem s předními kandidáty, zejména ministry. O víkendu jsem byl i na akci s premiérem a 22. září večer máme společnou debatu v Brně,“ popsal nejrůznější společné aktivity.\nS premiérem a předsedou ODS Petrem Fialou natočí i jeden díl svého podcastu, předtím v něm měl místopředsedu TOP 09 Vlastimila Válka nebo ministra životního prostředí Petra Hladíka z KDU-ČSL.\nNaproti tomu jihočeský hejtman Kuba se v první polovině května zúčastnil jako divák v první řadě debaty Fialy s Ivou Pazderkovou v Českých Budějovicích a od té doby na mítinky nechodí.\nLídr SPOLU v jižních Čechách Jan Bauer by si přál, aby se Kuba účastnil víc. „Byl jsem ale dopředu Martinem Kubou informován o tom, že tvrdou práci ve volební kampani musíme odpracovat my, co kandidujeme v parlamentních volbách. To je logické,“ uvedl Bauer. \n„A mohu dodat, že jako lídr jihočeské kandidátky s Martinem Kubou některé věci ohledně strategie volební kampaně konzultuji,“ dodal. Přímo Kuba na dotaz, proč se víc nezapojuje, neodpověděl. Dlouhodobě však patří mezi kritiky projektu SPOLU. Tvrdí, že by ODS měla mít ambici vyhrát volby samostatně. Vadilo mu i to, že v těchto volbách v jižních Čechách ODS na kandidátce neobsadila první tři místa, ale jen dvě.\nPodle politologa Otty Eibla z Masarykovy univerzity rozdílné přístupy obou hejtmanů vyplývají už z toho, že v krajských volbách Grolich kandidoval přímo za SPOLU a Kuba jen za ODS a kampaň stavěl výhradně na své osobě. \n„Určitě je to pro koalici škoda, že jim Martin Kuba teď nepomáhá, ale on zřejmě sleduje jiný cíl. Má svoje v Jihočeském kraji, je spokojený se svým vlastním výkonem a v okamžiku, kdy není úplně komfortní s tím, jak se ODS chová a jaké má v koalici místo, nemá vnitřní potřebu pomoci,“ zhodnotil Eibl.\nPřed rokem ODS získala v krajských volbách v jižních Čechách 47,5 procenta, na jižní Moravě koalice SPOLU 40 procent. Ve většině dalších krajů vyhrálo a složilo koalici ANO. Jejich hejtmani se v předvolební kampani k hnutí Andreje Babiše hrdě hlásí a většina z nich sama kandiduje. \nTo je případ ústeckého hejtmana Richarda Brabce, moravskoslezského Josefa Bělici, olomouckého Ladislava Oklešťka, plzeňského Kamala Farhana i Martina Kukly z Vysočiny. Hnutí je umístilo až na poslední místa kandidátky. Voliči si podle Babiše mají sami rozhodnout, jestli chtějí, aby hejtmani byli zároveň poslanci, a zakroužkují jejich jména.\n",
    "Date": "2025-09-12T12:32:00.0000000+02:00"
  },
  {
    "Url": "https://www.idnes.cz/sport/tenis/davis-cup-cesko-usa.A250911_190720_tenis_kazdt",
    "Title": "Daviscupové klání s USA začne Lehečka proti Tiafoeovi, pak nastoupí Menšík",
    "Categories": [
      "Jakub Menšík",
      "Jiří Lehečka",
      "Davis Cup",
      "Taylor Fritz",
      "Tomáš Berdych",
      "Tomáš Macháč"
    ],
    "Comments": 0,
    "Images": 28,
    "Content": "Do sobotní čtyřhry, která by měla začít ve 20:00 SELČ, jsou zatím nahlášení Tomáš Macháč a Adam Pavlásek, jejich soupeři by měli být Rajeev Ram a Austin Krajicek. Program by měl poté vyvrcholit závěrečnými dvouhrami, v nichž by na sebe měli narazit Lehečka s Fritzem a Menšík s Tiafoem. Složení se ale může ještě měnit.\nDuel se hraje na tři vítězné zápasy a vítěz postoupí do osmičlenné závěrečné fáze, kterou bude od 18. do 23. listopadu hostit Boloňa.\n„Tomáš (Macháč) nebyl na začátku týdne úplně ve stoprocentní kondici. I to byl jeden z důvodů, který jsem musel zohlednit. Další aspekt je, že Kuba porazil Taylora, když získal titul v Miami. Tak nějak se to skládalo během týdne. Volba padla na tyhle dva kluky pro pátek a dál se uvidí,“ řekl českým médiím kapitán Tomáš Berdych.\nTřiadvacetiletý Lehečka, kterému patří ve světovém žebříčku 16. místo, narazí na Tiafoea potřetí. Zatím s ním má bilanci 0:2, naposledy s ním prohrál loni na turnaji v Cincinnati. \n„Doufám, že přišel čas na odvetu. Zápasy s ním byly vždy vyrovnané. Naposledy jsem s ním hrál minulý rok, když jsem se vracel po těžkém zranění. Byl to třetí zápas po pauze a i tak jsem prohrál těsně v tie-breaku třetího setu (4:6, 7:6, 6:7). Bylo to vyrovnané. Letos jsem trochu jiný hráč než vloni, ale uvidíme. Tohle je Davis Cup. Víme, že se rozdíly celkově mažou a zápasy vypadají malinko jinak. Na zápas se těším a doufejme, že to půjde v náš prospěch,“ uvedl Lehečka.\nDvacetiletý Menšík se utká s Fritzem také potřetí a stav zápasů je vyrovnaný. Rodák z Prostějova zvítězil letos v semifinále turnaje v Miami, který poté ovládl. Fritz dnes při slavnostním losování chyběl. Podle amerického kapitána Boba Bryana měl zvýšenou teplotu a necítil se dobře.\n„Jestli je to pravda, tak mu to určitě do zápasu nepomůže. Jestli mu to vadit nebude, tak mají asi extrémně dobré doktory. A nebo to je také celé jenom zástěrka, že na los nepřišel. Pro nás to neřeší nic. Kuba se na to musí připravit jako by to byl jakýkoliv jiný zápas, a neřešit jestli je, nebo není nemocný. Musí jít do toho na sto procent a to je vše,“ řekl Berdych.\nS Američany se Češi utkají posedmé, zatím s nimi mají bilanci 1:5. Naposledy se oba týmy střetly v roce 2007 v Ostravě, kde čeští reprezentanti prohráli 1:4. Tým kapitána Berdycha postoupil do druhého kola díky úspěšné kvalifikaci, v níž na přelomu ledna a února porazil doma Koreu 4:0. Američané zvítězili stejným poměrem na Tchaj-wanu.\nDo tenisového centra v Delray Beach se Davis Cup vrací po 21 letech. Američané zde v roce 2004 porazili Švédsko. S 32 triumfy jsou nejúspěšnějším týmem historie, naposledy ale vyhráli v roce 2007.\n",
    "Date": "2025-09-11T19:17:00.0000000+02:00"
  },
  {
    "Url": "https://www.idnes.cz/zpravy/revue/spolecnost/igor-bares-antonie-talackova-limity-mlada-krev-vetchy.A250827_150802_lidicky_bury",
    "Title": "Rozmohl se nám tady takový nešvar, říká Bareš o obsazování rolí do filmů a seriálů",
    "Categories": [
      "Antonie Talacková",
      "Divadlo na Vinohradech",
      "Kultura",
      "Magazín DNES",
      "seriál",
      "herec",
      "divadlo",
      "Igor Bareš"
    ],
    "Comments": 15,
    "Images": 30,
    "Content": "O víkendu začal na Primě nový krimiseriál Mladá krev. Sesedne se u vás doma vždy celá rodina k televizi a sleduje tatínka, jak hraje jednu z hlavních rolí? Na televizi se už dá kdykoliv cokoliv pustit zpětně. Takže když ne všichni najednou, aspoň po částech se díváme. A na seriál se určitě dívat budeme.\nPřipojte se ještě dnes a získejte:\n",
    "Date": "2025-09-01T18:00:00.0000000+02:00"
  },
  {
    "Url": "https://www.idnes.cz/zpravy/domaci/vyborny-spd-volby-stacilo-ano-havlicek.A250914_105242_domaci_svm",
    "Title": "Povládnou bolševici a proruská SPD, hrozí Výborný. Klidněte emoce, řekl Havlíček",
    "Categories": [
      "Marek Výborný",
      "SPD - Svoboda a přímá demokracie - Tomio Okamura",
      "emoce",
      "Karel Havlíček",
      "Tomio Okamura",
      "Polsko"
    ],
    "Comments": 0,
    "Images": 28,
    "Content": "„Máme zájem o ministerstvo průmyslu, abychom pro lidi zajistili levnější energie, levnější potraviny a provedli revizi pobytu Ukrajinců,“ uvedl Okamura v debatě na CNN Prima News.\nPodle něj SPD požaduje referendum o vystoupení z NATO právě proto, že by o tak zásadní věci rozhodli přímo občané. „Jsme jedna z mála zemí v Evropě, která nemá funkční zákon o referendech,“ zdůraznil.\nVýborný ale považuje tento postoj za populistický. „Může tu vládnout ANO s pravděpodobně stíhaným premiérem v čele, vedle nich bolševičtí Stačilo!, SPD, PRO a další, kteří nás chtějí vyvést z NATO a EU a otevřít prostor pro ruský vliv,“ varoval.\nNa jeho slova reagoval také místopředseda ANO Karel Havlíček: „Uklidněte emoce, pane Výborný, a pojďme věcně argumentovat.“\nV jedné věci se však politici shodli – všichni odsoudili ruský dronový útok na Polsko. „Útok jsme samozřejmě odsoudili, ale nepropadejme okamžitým emocím. Je potřeba vše řádně vyšetřit, tak jak k tomu přistupuje polská vláda,“ uvedl Havlíček.\nOkamura k tomu dodal, že je nutné především ukončit konflikt na Ukrajině. „Kvůli blízkosti války k podobným incidentům dochází. V rámci obrany Ukrajiny zřejmě došlo k radiovému navádění dronů, což vedlo k zásadnímu narušení vzdušného prostoru. To je špatně,“ řekl. Na to ho Výborný označil za „prokremelský hlas“.\n„Rusko testuje NATO. Není normální, aby dron zabloudil až do Polska. Rusko nerozumí ničemu jinému než síle a ekonomickým sankcím – a podle toho se musíme zařídit,“ zdůraznila Věra Kovářová z hnutí STAN. Připomněla, že na Polsko zamířily dvě desítky ruských dronů.\n",
    "Date": "2025-09-14T11:51:00.0000000+02:00"
  },
  {
    "Url": "https://www.idnes.cz/liberec/zpravy/robbie-williams-pani-renata-vonel-jako-superstar.A250908_164509_liberec-zpravy_jape",
    "Title": "Robbie Williams zpíval jenom pro ni. Voní jako superstar, říká fanynka z\u00A0Jablonce",
    "Categories": [
      "Zprávy z Jablonce nad Nisou a okolí",
      "Zpravodajství",
      "Jablonec nad Nisou",
      "Robbie Williams",
      "Česká republika",
      "koncert"
    ],
    "Comments": 6,
    "Images": 30,
    "Content": "Devětačtyřicetiletá Renata z\u00A0Jablonce nad Nisou (příjmení si nepřála zveřejnit, ale redakce je zná) vyrazila na koncert Robbieho Williamse už potřetí. Když ale v\u00A0neděli stála před pražskou O2 arénou, ani zdaleka netušila, že se její tvář objeví na několik minut na všech obrazovkách a\u00A0světová hvězda jí bude zpívat, že ONA je ta pravá (She’s the One).\nJak velká jste fanynka Robbieho Williamse? Co pro vás znamená?Fandím mu od doby, co opustil Take That a\u00A0vydal se na sólovou dráhu. Nejsem ten typ, že bych znala letopočty, kdy vydal které album, ale když mám splín nebo mám radost, hraje Robbie Williams.\nPřipojte se ještě dnes a získejte:\n",
    "Date": "2025-09-08T18:48:00.0000000+02:00"
  },
  {
    "Url": "https://www.idnes.cz/sport/tenis/tenis-guadalajara.A250914_082002_tenis_ald",
    "Title": "Bartůňková do finále v Guadalajaře neprošla, v dlouhé bitvě podlehla Jovicové",
    "Categories": [
      "Tenis",
      "Turnaje - zpravodajství",
      "Nikola Bartůňková",
      "Guadalajara",
      "Česká republika",
      "Iva Jovicová"
    ],
    "Comments": 0,
    "Images": 27,
    "Content": "Obě hráčky prožívaly v Guadalajaře životní týden. Bartůňkové se úvod semifinálového zápasu nepovedl, ztratila hned první servis. Brejk si sice vzala zpátky, ale vzápětí opět neudržela podání a první sadu ztratila za 45 minut.\nDruhý set dospěl do tie-breaku, v němž rodačka z Prahy dohnala manko 0:4, ztrácela ještě 4:5, nicméně vyhrála 7:5. Třetí dějství rozhodl šestý game: Bartůňková opět přišla o podání a ztrátu 2:4 už nedohnala. V závěru ještě odvrátila dva mečboly.\nV pondělním světovém žebříčku by si Bartůňková měla polepšit ze současné 228. pozice na 143. místo, což pro ni bude nové maximum. Jovicová se dnes utká o titul s Emilianou Arangovou z Kolumbie.\n(tvrdý povrch, dotace 1,064.510 dolarů):\nDvouhra - semifinále:\nJovicová (USA) - Bartůňková (ČR) 6:3, 6:7 (5:7), 6:3Arangová (Kol.) - Jacquemotová (Fr.) 6:4, 7:5.\n",
    "Date": "2025-09-14T08:26:00.0000000+02:00"
  },
  {
    "Url": "https://www.idnes.cz/ekonomika/domaci/podzimni-cestovani-exotika-dovolena.A250909_153122_ekonomika_alis",
    "Title": "Podzim mění zájem cestovatelů. Odklánějí se od moře a touží po exotice",
    "Categories": [
      "cestovatel",
      "Spojené státy americké",
      "Podzim",
      "Josef Trejbal",
      "Japonsko"
    ],
    "Comments": 5,
    "Images": 27,
    "Content": "Letošní podzim mezi cestovateli dominuje exotika, což je prakticky každoroční tradice. „Přes léto se dá cestovat do spousty levných koupacích destinací v Evropě, není tak důvod připlácet si za dražší letenky do exotiky,“ říká Jan Pavelka, zakladatel společnosti Honzovy letenky.\nNabídka letů do exotiky je také s příchodem podzimu mnohem pestřejší. „Nárůst poptávky po letenkách do exotiky je patrný každý rok už od srpna. Stejně tak se zvyšuje poptávka po letenkách do evropských metropolí,“ dodává Pavelka.\nLetos je však zájem ještě vyšší. Podle portálu Letuška.cz stouply proti loňskému podzimu prodeje dálkových letů o deset procent. „Češi si osvojili zvyk cestovat častěji během roku, a to i na kratší pobyty. Na podzim proto roste poptávka po exotických destinacích,“ říká Jiří Spolek, travel consultant ve společnosti Zaleť si.\nNárůstu také přispívají dobrá spojení, kdy se Češi vyhnou zdlouhavým opakovaným přestupům. Oproti loňsku jsou příznivější i ceny, které se kvůli konkurenci nevyšplhaly příliš vysoko. Tradičně silným obdobím jsou pak podzimní prázdniny v posledním říjnovém týdnu, kdy se lety do teplých destinací velmi rychle vyprodávají.\nNejvětší zájem je letos především o Asii, zejména o Thajsko, Vietnam a Japonsko. Důvodem, proč se do zmíněných zemí jezdí hlavně na podzim, je počasí. „Například Indonésie má ideální podmínky už v létě, zatímco do Thajska míří většina turistů až koncem října, kdy končí období dešťů,“ vysvětluje Jiří Spolek. \nJaponsko pak ze všech exotických destinací „frčelo“ nejvíce. „Je to díky celkovému japonskému boomu a také světové výstavě Expo v Ósace, která vrcholí letos v říjnu,“ dodává Spolek.\nA protože v některých exotických zemích je počasí snesitelné až koncem října, preferují Češi zkraje podzimu kratší cesty po Evropě. „Tam si stále mohou užít příjemné klima a menší davy turistů,“ myslí si Jiří Spolek.\nPozději, s příchodem listopadu, se pak trendy opět mění. „S příchodem listopadu roste zájem o vzdálenější destinace, kde je jistota stabilně teplého počasí – typicky Omán nebo Dubaj,“ dodává Spolek.\nZa vyšší zájem obecně může i dostupnost leteckých dopravců, kteří z pražského letiště operují. Mezi ty velké patří například Korean Air, Emirates, Qatar Airways a Hainan Airlines. „Právě tito dopravci nabízejí dálkové lety do exotických destinací, které jsou v letošní podzimní sezoně absolutní jedničkou. Navíc nárůst cen letenek ve vyšších třídách se zastavil. Zážitkové cestování v sedadlech nejlepších dopravců světa je proto opět dostupnější širší veřejnosti a zájem o tato sedadla roste,“ popisuje Josef Trejbal, ředitel portálu Letuška.cz.\nNaopak zájem o Ameriku poklesl „Přímé lety do Ameriky, o které byl v minulosti velký zájem, se nyní zcela naplní jen zřídka. Jistý pozitivní trend vidíme na turistických linkách do New Yorku,“ říká Trejbal. Nabídka letů do USA se od pandemie zvyšovala každým rokem. Letos však už pravděpodobně narazila na strop. \n„To může souviset i s nějakou politickou averzí. Proto poslední dobou zaznamenáváme poměrně svižný pokles cen letenek od USA,“ přiznává Jan Pavelka. Paradoxně jsou tak na letech do USA letos finančně výrazně dostupnější i vyšší cestovatelské třídy. „Na trhy s vyššími cestovními třídami vstupují i dříve vyloženě levnější dopravci, proto se konkurence zvyšuje a tím pádem se objevují i zajímavější ceny v těchto třídách,“ myslí si Jan Pavelka.\nNejvýhodnější letenku pak cestovatelé obecně seženou v úterý a ve středu, které jsou statisticky nejlevnější. Důvodem je statisticky nižší poptávka, kdy se ti, kteří jedou jen na pár dnů, snaží využít co nejvíce dnů z víkendu. „Rovněž má na začátek a konec pracovního týdne vliv vyšší poptávka za cestováním do práce, školy a podobně,“ dodává Pavelka.\nNaopak v pátky a soboty jsou pak letenky logicky nejdražší. „Pro dosažení nejlepší ceny je včasný nákup letenky. V průměru nejvýhodnější je koupit letenku na kratší trasy 38 dní před odletem, na delší trasy pak 50 až 101 dní před odletem,“ uzavírá Trejbal.\n",
    "Date": "2025-09-14T00:00:00.0000000+02:00"
  },
  {
    "Url": "https://www.idnes.cz/zpravy/domaci/jednani-vlady-otevirani-obchodu-a-sluzeb-3-kvetna-podminky.A210426_064424_domaci_kop",
    "Title": "Od 3. května otevřou kadeřníci i další služby, nutný bude test nebo očkování",
    "Categories": [
      "Koronavirus (covid-19)",
      "Koronavirus v Česku",
      "Miloš Zeman",
      "Andrej Babiš",
      "Otevírací doba v obchodech v době svátků",
      "Školní rok"
    ],
    "Comments": 1615,
    "Images": 26,
    "Content": " „Od 3. května definitivně uvolňujeme holičství, kadeřnictví, pedikúry,Z léčebně rehabilitační péče. Podmínkou jsou PCR testy, které budou platné sedm dnů nebo antigenní testy ne starší než 3 dny, nebo očkování nebo 90 dní po Covid. Dále se uvolňuje péče o zvířata,“ uvedl pro iDNES.cz vicepremiér Karel Havlíček.\nČesko zařadilo Indii na seznam extrémně rizikových zemí. Od půlnoci tam Češi nesmí vycestovat, oznámil po jednání vlády ministr zdravotnictví Petr Arenberger. V zemi se vyskytuje nová, nebezpečná mutace koronaviru. Češi se budou moci z Indie vrátit\u00A0po testech před příletem i po příletu.\nMinistr zdravotnictví Petr Arenberger iDNES.cz potvrdil, že při cestě ke kadeřníkovi či na pedikúru bude stačit nejdéle tři dny starý antigenní test či PCR test ne starší než sedmi dnů. Nebo bude podle něj stačit, že byl člověk minimálně před čtrnácti dny očkován - buď druhou dávkou, nebo první, když jde o vakcínu s jedinou dávkou. Případě když člověk prodělal covid-19 v posledních devadesáti dnů. Devadesát dnů se přitom podle Arenbergera bude počítat od prvního pozitivního testu na covid-19.\nZatím se nemají otevřít služby, při kterých dochází k narušení integrity kůže. Ministři řeší i návrat dalších žáků do škol, druhého stupně základních, i do škol mateřských.\nNa harmonogram postupného rozvolňování opatření proti šíření koronaviru kývla vláda již minulý týden. Nyní v souvislosti s vývojem epidemie nemoci covid-19 řeší podrobnosti naplňování plánu návratu k běžnému životu.\nVláda se ve čtvrtek shodla, že klesne-li počet nakažených koronavirem pod 100 na 100 tisíc obyvatel, od 3. května otevře veškerý maloobchod i venkovní trhy. V regionech, kde bude splněna epidemiologická podmínka, se mají otevřít i galerie, muzea a památky, ale bez skupinových prohlídek.\nPřed pondělním jednáním vlády ministr zdravotnictví Petr Arenberger řekl, že hranice sta případů koronaviru na sto tisíc obyvatel týdně podle něj\u00A0nebude nejspíš dosažena už v pondělí 3. května, ale až ke konci příštího týdne. Podle vicepremiéra a ministra průmyslu a obchodu Karla Havlíčka o možném otevření obchodů už od pondělí 3. května vláda rozhodne ve čtvrtek.\nOd 3/5 definitivně uvolňujeme holičství, kadeřnictví, pedikúry, manikúry, masérské, kosmetické nebo regenerační služby, péči o zvířata nebo lázeňskou léčebně rehabilitační péči. Obchody rozhodneme ve čtvrtek, podle aktuálních pandemických ukazatelů. Právě na vládě.\nV prodejnách by měl podle Havlíčka nadále platit limit 15 metrů čtverečních provozní plochy na jednoho zákazníka, dodržování dvoumetrových odstupů, dezinfekce rukou před vstupem do obchodu či zakrytí dýchacích cest.\nNa rotačním principu se má za týden obnovit i výuka na dr uhém stupni základních škol, ale jen v krajích s počtem nakažených 100 na 100 tisíc lidí za posledních sedm dnů.\n Od 3. května se do škol podle ministra školství Roberta Plagy vrátí rotačně žáci druhého stupně v Karlovarském, Plzeňském a Královéhradeckém kraji.\nVe čtvrtek podle něj vláda rozhodne, zda se to bude týkat ještě Prahy a Středočeského kraje a zda se i v těchto dvou krajích vrátí od pondělí všechny děti do mateřských škol. \nJeště před jednáním kabinetu Andreje Babiše\u00A0 vládní rada pro zdravotní rizika dopoledne probírala, jestli bude povinné testování na covid ve firmách a na úřadech pokračovat v červnu, případně déle, a zda se otevře registrace k očkování pro zájemce ve věku mezi 55 a 59 lety.\nVláda v pondělí navrhla povýšení šéfa Bezpečnostní informační služby Michala Koudelky do hodnosti generála.\u00A0\nPrezident Miloš Zeman odmítl šéfa BIS povýšit již pětkrát a podle jeho nedělního vyjádření v rozhovoru pro televizi Prima pro to zatím nevidí důvod ani tentokrát.\n „Samozřejmě to má smysl, protože to je výraz ocenění ze strany vlády a je výraz podpory a důvěry,“ řekl vicepremiér a šéf ČSSD Jan Hamáček o snaze povýšit Koudelku do hodnosti generála.\nPrávě BIS zjistila a upozornila vládu na to, že za výbuchem v muničním skladu ve Vrběticích, při němž zahynuli dva čeští občané, byli zřejmě dva důstojníci ruské vojenské tajné služby GRU Anatolij Čepiga a Aleksandr Miškin.\n",
    "Date": "2021-04-26T07:07:00.0000000+02:00"
  },
  {
    "Url": "https://www.idnes.cz/ekonomika/domaci/thajske-masaze-maserky-bangkok-kvoty.A250724_145148_ekonomika_rie",
    "Title": "Boom thajských masáží. Chybí masérky, vláda zvýšila kvóty. Salonům to ale nestačí",
    "Categories": [
      "Bangkok",
      "Zpravodajství",
      "kvóty",
      "thajská masáž",
      "masáž",
      "Thajsko",
      "Česká republika"
    ],
    "Comments": 0,
    "Images": 30,
    "Content": "„Zájem o thajské či ‚asijské‘ masáže je velmi vysoký už mnoho let. Konkrétně thajské masáže mají velmi dobrý zvuk a reputaci a platí za účinnou péči o tělo a psychiku,“ pokračuje Pavel.\nPřipojte se ještě dnes a získejte:\n",
    "Date": "2025-08-19T00:00:00.0000000+02:00"
  },
  {
    "Url": "https://www.idnes.cz/brno/zpravy/utocnik-alkohol-nuz-autobus-ohrozeni-cestujici.A250912_101949_brno-zpravy_mos1",
    "Title": "VIDEO: Opilec vytáhl nůž na cestující v autobuse, pohotový muž ho zpacifikoval",
    "Categories": [
      "Zprávy z Brna-města a okolí",
      "Zprávy z Brna-venkova a okolí",
      "Jihomoravský kraj",
      "Ostopovice"
    ],
    "Comments": 27,
    "Images": 24,
    "Content": "Běžná cesta autobusem se pro cestující změnila v drama, když jeden z pasažérů vytáhl nůž a začal s ním ohrožovat okolí. \nŽena, která seděla přes uličku, nejdříve ruku muže, v níž držel nůž, odstrčila, okamžitě poté utekla ke kabině řidiče.\nAgresor staršího věku se vydal za ní, nicméně jiný muž, který seděl na sedadle před útočníkem, vstal a nebál se ozbrojence zpacifikovat. „Využil zhoupnutí vozu, jež agresora vyvedlo z rovnováhy, a strhl ho mezi sedadla. Tam s ním na zemi chvíli zápasil, dokud mu nůž nevytrhl z ruky,“ uvedl policejní mluvčí David Chaloupka. \nMuž podle něj zasluhuje poděkování za odvážný zákrok, nicméně policisté lidem takové zásahy proti ozbrojeným útočníkům rozhodně nedoporučují.\nŠofér autobusu mezitím ještě v Brně zastavil a otevřel dveře vozu, aby cestující mohli utéct do bezpečí.\nAgresora následně zadrželi přivolaní policisté. „Při kontrole nadýchal téměř 2,3 promile alkoholu a putoval rovnou do policejní cely,“ doplnil mluvčí. Pod vlivem drog útočník nebyl.\nPo 48 hodinách od zadržení jej však ze zákona museli policisté propustit, což se i stalo. Pro vazbu, kterou nařizuje soud, podle Chaloupky nebyl zákonný důvod.\nKriminalisté nyní zjišťují, co chtěl útočník s nožem provádět a co jej k jeho nevyzpytatelnému jednání vedlo. Podle Chaloupky chtějí znát i jeho psychický stav. Teprve následně rozhodnou o právní kvalifikaci případu. Jinými slovy potřebují vědět, zda byl vůbec při činu příčetný a je možné jej trestně stíhat.\n",
    "Date": "2025-09-12T11:15:00.0000000+02:00"
  },
  {
    "Url": "https://www.idnes.cz/volby/korespondencni-volba-2025-zahranici.A250204_145002_domaci_mul",
    "Title": "Korespondenční volba do Sněmovny: Odpovědi na nejdůležitější otázky a termíny",
    "Categories": [
      "Korespondenční volba",
      "Poslanecká sněmovna Parlamentu ČR",
      "Česká republika",
      "Ministerstvo zahraničních věcí České republiky"
    ],
    "Comments": 22,
    "Images": 26,
    "Content": "Hlasovat v korespondenční volbě může hlasovat každý český občan starší 18 let, který pobývá v zahraničí. Zákon myslel i na kratší pobyty, jako v případě studentů, kteří vyjeli do zahraničí jen na jeden semestr. \nMomentální forma zákona ale nepočítá s lidmi, kteří jsou v zahraničí pouze na dovolené. Důležité ale je, že každý, kdo chce takové možnosti využít, se nejprve musí zapsat do speciálního seznamu voličů.\nRegistrovat se do speciálního seznamu voličů lze několika způsoby. Osobně můžete žádost vyřídit na velvyslanectví či konzulátu v místě dlouhodobého zahraničního pobytu. \nPoštou s úředně ověřeným podpisem.\nDatovou schránkou přes Portál občana je možné takovou žádost podávat už od 1. dubna 2025. V tomto případě je nutné mít telefonní číslo s českou předvolbou. \nZmocnění: zmocněná osoba může žádost podat osobně na velvyslanectví nebo generálním konzulátu. \nŽádost o registraci musí vždy obsahovat jméno, příjmení, datum narození, adresu voliče mimo území České republiky a adresu, kam mají být písemnosti potřebné pro hlasování zaslány.\nDo seznamu voličů je třeba se registrovat nejpozději 40 dnů před termínem voleb, tedy do neděle 24. srpna 2025. Adresu, na kterou chce volič zaslat dokumenty, je pak třeba nahlásit nejméně 35 dnů předem, tedy do pátku 29. srpna 2025. Příslušné hlasovací dokumenty pak zastupitelský úřad zašle voličům nejpozději 25 dní před volbami.\nKaždý volič obdrží návod ke korespondenční volbě, identifikační lístek voliče, a dvě obálky: doručovací a úřední.\nZastupitelský úřad (velvyslanectví nebo konzulát ČR) zašle registrovaným voličům písemnosti ke korespondenční volbě nejpozději 25 dní před volbami. Volby se konají 3. a 4. října 2025, což znamená, že materiály dostanou voliči zpravidla nejpozději kolem 9.–10. září 2025.\nDva dny před volbami je nutné si stáhnou a vytisknout volební lístek z webových stránek ministerstva zahraničních věcí. Poté je třeba vložit tento lístek do úřední obálky a zalepit ji. Tuto obálku je nutné spolu s podepsaným identifikačním lístkem vložit do doručovací obálky, tu zalepit a poslat na příslušné velvyslanectví či konzulát. \nHlasovací lístky se odesílají emailem podle návodu nebo fyzicky poštou. Hlasy musí dorazit na zastupitelský úřad nejpozději do 4. října 2025 do 14:00 hodin, což je konec volebního dne v zahraničí.\nV zahraničí žije podle odhadů přibližně 600 000 českých občanů, v minulosti jich volilo maximálně 23 000 – tedy necelá 4 % těch s volebním právem. \nZavedení korespondenční volby tak má potenciál tuto účast několikanásobně zvýšit. Podle odhadů MZV by korespondenčně mohlo volit až 80 000 krajanů.\n",
    "Date": "2025-08-25T08:09:00.0000000+02:00"
  },
  {
    "Url": "https://www.idnes.cz/zpravy/zahranicni/medvedice-kometa-nanuk-rusko-rostov-na-donu-moskva-cora-brno-cesko-zoo.A250914_094721_zahranicni_svm",
    "Title": "Jak se daří brněnským medvědím dvojčatům? Kometa je celebritou v Rusku",
    "Categories": [
      "dvojčata",
      "Rusko",
      "medvěd",
      "Medvěd lední",
      "Rostov na Donu",
      "Zoo Brno"
    ],
    "Comments": 0,
    "Images": 28,
    "Content": "Kometa a Nanuk se Coře jako medvědí dvojčata narodila na podzim 2012. Tehdy byla v brněnské zoo hlavní atrakcí a výrazně zvyšovala návštěvnost. Veřejnost vybírala i jména dvojčat, do hlasování na internetu se zapojilo přes 107 tisíc lidí. Mláďata se stala také maskoty brněnského hokejového týmu.\nZe Zoo Brno Kometa odcestovala na jaře 2014 do Rostova na Donu kde je dosud. „Má vynikající podmínky: prostorný výběh, velký a hluboký bazén, generátor ledu, který vytváří sníh po celý rok,“ uvedlo zařízení. \n„Medvědice si od dětství ráda hraje s hračkami - plastovými kužely, sudy, míčky, zejména ve vodě. Miluje rybí olej a vodní melouny. Ráda chytá a jí živé pstruhy, které vypouštějí do jejího bazénu,“ sdělila zoo.\nV listopadu 2020 se Kometě a jejímu partnerovi narodilo mládě, v zoo to tehdy byla velká sláva, protože mládě ledního medvěda se tam narodilo po 32 letech. Šlo o samici, která dostala jméno Aika. \n„Jméno medvědice bylo odvozeno od jmen rodičů - Aion a Kometa. Medvědice se ukázala jako dobrá matka. Mládě sama krmila a vychovávala. V dubnu 2023 se Aika přestěhovala do moskevské zoo,“ informovalo zařízení. V moskevské zoo je potomek Komety dosud.\nV Rostově na Donu doufají, že Kometa bude mít v roce 2026 další vrh. „Zaměstnanci i návštěvníci zoo v Rostovu milují sněhobílou krásku! Je průvodkyní všech výletních tras,“ popsalo zařízení.\nBratr Komety Nanuk se o několik měsíců později než Kometa stěhoval z Brna do zoo v ukrajinském Nikolajevu. Na Ukrajině měl s tamní samicí také potomka, samici, která dostala jméno Smetanka. Ta v Nikolajevu žije dosud. Nanuk se ještě před napadením Ukrajiny Ruskem přestěhoval do belgické zoo Wild World Safari v Aywaille, kde žije se samicí Qanik.\n„Do Belgie byl přemístěn proto, že ho program EAZA Ex Situ Programme pro lední medvědy doporučil k spárování s Qanikou. Oba medvědi jsou geneticky velmi důležití pro populaci ledních medvědů. Stejně tak i jejich potomci,“ uvedl Ronald Renson z belgické zoo.\nOdchov ledních medvědů v zajetí je mimořádně složitý. Medvědice Cora v brněnské zoo poprvé zdárně porodila v roce 2007, tehdy přivedla na svět Billa a Toma. Už tehdy to v Brně způsobilo medvídkománii. V roce 2015 pak přišla na svět ještě medvědice Noria.\nLední medvědi jsou součástí programu pro zachování druhů, který koordinuje chov ohrožených druhů napříč evropskými zoo. Program určuje, kde se zvířata narodí, kam se přesunou a s kým se mohou pářit, aby se zachovala genetická rozmanitost.\n",
    "Date": "2025-09-14T10:13:00.0000000+02:00"
  },
  {
    "Url": "https://www.idnes.cz/finance/prace-a-podnikani/prace-elektro-planeo-prodavac-manazer-prodejna.A250824_124157_podnikani_daja",
    "Title": "Fotbal a vedení prodejní sítě mají společný základ, říká šéf sítě Planeo",
    "Categories": [
      "peníze",
      "Česká republika",
      "rodina"
    ],
    "Comments": 5,
    "Images": 31,
    "Content": "Do oboru se dostal hned po střední škole — tehdy odpověděl na inzerát v novinách a do Planea nastoupil v roce 2005 jako prodavač prodejny v Teplicích. Od té doby si prošel všemi stupni řízení. Vyzkoušel si pozici vedoucího prodejny, regionálního a oblastního manažera. \n„Nastoupil jsem jako manažer služeb, zřizoval jsem finanční a nefinanční služby, později jsem měl na starosti call centrum, podporu prodejen a rozvoj dopravy. Od letošního dubna mám jako ředitel retailu zodpovědnost za všechny prodejny v Čechách a na Slovensku,“ popisuje Karel Moravec.\nVnímáte v průběhu času změny ambicí u vašich kolegů? Kolik z nich má dnes chuť zopakovat váš příběh kariérního růstu?Tohle se opravdu hodně změnilo. Před dvaceti, možná ještě deseti lety byli mladí lidé určitě ambicióznější. Dnes často nastoupí na určitou pozici, a pokud je baví, zůstávají. Pokud ne, práci změní, ale ani do té další nenastupují s ambicí kariérně růst. Procento těch, kteří se chtějí někam dostat, je opravdu malé, odhaduji to na jednotky procent.\nDříve jste viděl větší chuť lidí posouvat se dál?Rozhodně. Když jsem vedl pobočku, měl jsem pod sebou asi 10–11 lidí a pravidelně dva až tři z nich během roku povýšili z pozice prodejce na zástupce vedoucího prodejny. Dnes je to jen pár jednotlivců. Abych však byl upřímný, ani já jsem nebyl hned od začátku pracovní kariéry tak ctižádostivý. To, co mě motivovalo, byl systém odměn. Chtěl jsem si vydělat peníze. To mě hnalo dopředu, a i díky tomu jsem se každý rok v rámci struktury firmy posouval.\nDomníváte se, že dnes už peníze nejsou pro mladé takovou motivací?Podle mě je to složitější. Peníze jsou stále důležité, ale už nejsou na prvním místě. Mladí lidé dnes často zůstávají déle u rodičů a nemají takovou potřebu se rychle osamostatnit, a tak pro ně nemusí být zcela zásadní, že si vydělají o pár tisíc víc. Já jsem chtěl rychle bydlet sám a k tomu byly třeba peníze, takže pro mě to zásadní bylo.\nJaké vlastnosti by měl člověk mít, aby měl šanci se ve firmě vypracovatV první řadě ho práce musí bavit. Práce v elektro prodejně je podobná třeba práci číšníka – pokud vás baví práce s lidmi, je to základ úspěchu. Důležité jsou samozřejmě i dobré prodejní výsledky. Když je člověk šikovný a umí prodávat, má další trumf. A pak už chybí „jen“ autorita, schopnost vést lidi, autentičnost a leadership… Jako šéf už brzy poznáte, jestli ten člověk bude schopen vést tým.\nCo vás na práci v Planeu baví?Máme skvělou partu lidí na centrále i v prodejnách, kde dobře funguje týmový duch, navzájem se učíme a inspirujeme se. Líbí se mi samostatnost – když mám nápad, mohu ho realizovat a otestovat si ho. Pokud nefunguje, přemýšlíme a hledáme dál.\nJak vypadá váš pracovní den?Každý den je jiný, pracuji s lidmi v prodejnách a snažím se propojovat centrálu s prodejní sítí, abychom navzájem znali své potřeby. Mám také spoustu schůzek, mítinků, setkání s partnery, řeším řadu projektů. Všechny projekty jsou prozákaznicky orientované, ať už jde o další rozvoj dopravy, pojištění a ostatních služeb. Chceme mít naše služby dobře nastavené, aby byly kvalitní, a hlavně užitečné pro zákazníka.\nNa co nejraději vzpomínáte ze své prodejní praxe?Nejraději vzpomínám na pozici prodavače. Každý den jsem mohl ovlivnit svůj úspěch a potažmo i výplatu. Vedl jsem si deník zákazníků, znal je jménem, věděl jsem, co kupují. Byla to skvělá škola života. Zažil jsem i velké technologické změny – od CRT televizí po dnešní ploché. Bylo to skvělé období.\nCo byste poradil dnešním prodavačům?Mít pozitivní přístup, chodit do práce s dobrou náladou, nebát se zákazníkovi poradit a nabídnout mu to nejlepší řešení. Najít si vlastní styl a nefungovat automaticky jako přednastavený stroj. Mně třeba hodně pomohlo, že díky poznámkám, které jsem si vedl, jsem své zákazníky opravdu dobře znal. Vím, že dnes je to mnohem složitější, ale stále si myslím, že to má smysl.\nJak často se vaši zákazníci vracejí?Dříve byla frekvence nákupů vyšší. Lidé chodili i pro žárovky nebo baterky, ale tohle zboží už dneska koupí kdekoliv. Navíc mají doma dvě až tři televize i další spotřebiče, takže je nepotřebují tak často měnit. Odhaduji, že ti stálí zákazníci přijdou dvakrát až třikrát za rok, když něco opravdu potřebují. Naším cílem zůstává jediné, aby když shánějí cokoliv od elektra, přišli v ideálním případě k nám.\nPrávě na to cílí i nová kampaň vaší prodejní sítě, můžete ji přiblížit konkrétněji?Kampaň je postavená na jednoduchosti a lidském přístupu. Chceme zákazníkům nabídnout osobní přístup, poradit mu, prostě vyřešit vše od A do Z. Cílíme na širokou populaci, včetně mladé generace, kterou chceme přivést zpět do kamenných obchodů. Podle posledních průzkumů se totiž nákupní chování mladých tímto směrem mění.\nZaznamenal jste nějaké další aktuální trendy v prodeji?Sezonní trendy jsou jasné – v létě se prodávají klimatizace a ventilátory, v zimě topení a primárně dárky pod stromeček. I když tohle léto bylo velmi specifické, takže třeba prodeje klimatizací se výrazně nevychylovaly od ostatních měsíců. Naší nejpopulárnější kategorií jsou stále velké domácí spotřebiče, hlavně bílá technika. Dále se prodávají stále oblíbené výrobky, jako mobilní telefony, malé domácí spotřebiče nebo notebooky.\nJeště něco dalšího?Pokud jde o trendy jako takové, tak tady v podstatě se nic zásadního nemění, možná obecně lze říct, že trh se spíš ochlazuje, takže nejen v našem oboru, ale v mnoha jiných nastává boj o každého zákazníka. Český zákazník je navíc velmi náročný a zároveň senzitivní na cenu, což se snažíme uspokojovat kvalitním výběrem a citlivě nastavenou cenou.\nKam byste chtěl posunout prodejní síť v příštích letech?V prodejní síti vidím značný potenciál růstu, jen v letošním roce dosáhneme v Česku a na Slovensku mety 200 prodejen a stále na mapě naší republiky zůstávají volná místa. Chceme tedy dál expandovat, digitalizovat prodejny a zjednodušit procesy, aby se prodavači mohli ještě více věnovat zákazníkům. Dovolím si tvrdit, že naší opravdu silnou stránkou je vynikající personál, s jehož kvalitami nesmíme mrhat. Naopak jej chceme dál podporovat. To jsou takové hlavní výzvy, a kromě toho pracujeme na novém konceptu prodejen.\nJaké jsou vaše osobní cíle na příštích 12 měsíců?Chci dotáhnout všechny velké projekty, stabilizovat prodejní tým a být blíž prodejnám. Mým cílem je, aby lidé v kamenných obchodech měli prostor pro sdílení nápadů a připomínek, protože spokojený tým znamená spokojeného zákazníka.\nCíle to nejsou malé. Máte nějaké návyky, které vám pomáhají udržet si energii?Základem je pohoda doma a čas pro sebe. Mentálně vypnout mi pomáhá fotbal – na hřišti je jedno, jestli jste ředitel nebo prodavač, všichni jsme si rovni.\nDaří se vám sladit práci s rodinou a koníčky, třeba s již zmiňovaným fotbalem?Mám to nastavené tak, že práce by neměla zasahovat do osobního života. Mám vyhrazený čas na koníčky i rodinu. Ráno chodím cvičit, dvakrát týdně mám fotbalový trénink, o víkendu zápas. Víkendy trávíme společně, rodina totiž jezdí na fotbal se mnou. Snažím se držet pevný harmonogram, aby rodina nijak netrpěla.\nStalo se někdy, že rovnováha mezi prací a osobním životem nefungovala?Občas ano, hlavně v sezonních návalech, kdy je potřeba něco dodělat. Ale že by to dlouhodobě narušovalo rovnováhu, to ne.\nJste aktivní sportovec – jak vnímáte propojení sportu a managementu?Je to velmi podobné – týmovost, motivace, zpětná vazba, komunikace. Mnoho mých kolegů je sportovně velmi aktivních a v řadách z nich máme například i fotbalové trenéry. Mají výhodu – zkušenosti z obou oblastí se skvěle doplňují.\nI Planeo podporuje sport, proč právě fotbal?Protože jsme sportovně založená firma, hledali jsme cesty, jak motivovat děti, aby se hýbaly a neseděly doma. Fotbal je nejrozšířenějším českým sportem, tedy pro náš účel je ideální. Náš Planeo Cup je postavený na kvalifikačních turnajích, kde se může i malý tým dostat až do finále a zahrát si s těmi nejlepšími ligovými mužstvy a splnit si svůj sen. Budujeme fotbal odspodu, tedy od vesnic, a finálový turnaj je pak pohárovým vrcholem. Nadcházející ročník má už přes 1 100 přihlášených týmů, což je v Evropě unikát.\nSport je unikátní také v tom, že je nejen prevencí dětské obezity, ale i duševních problémů…Přesně tak, mám trenérské licence a trénoval jsem jak děti, tak dospělé. Právě při trénincích dětí je krásně vidět, jak důležité je pro ně zvládání emocí, které sport přináší. Sport je skvělý a děti naučí, že k životu patří i prohra, nejen výhra. \nDneska spousta dětí žije v jakési ochranné bublině, a když přijde první neúspěch, neumí se s ním vyrovnat. Ve fotbale se učí zvládat zklamání, ale zároveň si uvědomí i to, že příště musí něco udělat jinak. A když se něco nepovede, ať už je to klička, střela nebo celý zápas, nevadí, za minutu, za hodinu nebo za týden přijde nová šance. \nSport je také naučí, že nic není zadarmo a že za každým úspěchem je úsilí. To je podle mě pro dnešní mladou generaci nesmírně důležité.\nJak hodnotíte úroveň mládežnického fotbalu v Česku?Naším cílem je dostat děti na hřiště, ale problém je v tom, že hlavně malé kluby nemají peníze a z fotbalové mapy mizí právě proto, že nemají dostatečnou hráčskou základnu. A také rodiče už děti tolik ke sportu nevedou. \nNavíc příspěvky jsou nízké, dotace složité, trenéři vše dělají zadarmo ve volném čase, často na úkor rodiny nebo práce. Je to takový začarovaný kruh a stát v tom moc nepomáhá. Proto si vážím každého, kdo do fotbalu investuje svůj čas a každé firmy, která mládežnický fotbal a sport obecně podporuje finančně.\n",
    "Date": "2025-08-30T00:00:00.0000000+02:00"
  },
  {
    "Url": "https://www.idnes.cz/ekonomika/domaci/velikonoce-oteviraci-doba-obchodni-retezce-svatky.A250414_091854_ekonomika_vebe",
    "Title": "Nenechte se zaskočit. Jeden z řetězců zavře obchody i na velikonoční neděli",
    "Categories": [
      "Otevírací doba v obchodech v době svátků",
      "Penny Market",
      "prodejna",
      "Obchod",
      "Boží hod velikonoční",
      "Svátek",
      "Velikonoce",
      "Velikonoční pondělí"
    ],
    "Comments": 210,
    "Images": 24,
    "Content": "Řetězec tím chce ocenit pracovní nasazení svých zaměstnanců v období před velikonočními svátky. Pracovníci si tak užijí dva volné dny po sobě. \n„Našim zaměstnancům chceme poděkovat za jejich práci a dopřát jim, aby mohli svátky strávit v klidu a bez pracovních povinností. Zákazníci mají možnost naplánovat si nákup na kterýkoli den před Velikonocemi nebo po nich, kdy se prodejny opět otevřou v běžném režimu,“ uvedl generální ředitel Penny Florian Naegele.\nPo zbytek velikonočního období zůstanou prodejny otevřené podle standardní otevírací doby. Velikonoční sortiment, včetně tradičních potravin a dekorací, je k dispozici již nyní. \nPřístup Penny je na českém maloobchodním trhu spíše výjimečný. Dlouhodobě zavírá své obchody například i na Štědrý den, což je v segmentu potravinových řetězců spíše rarita. Firma tvrdí, že vychází vstříc přání zaměstnanců, kteří podle interních průzkumů často upřednostňují volno před finančními bonusy.\nVětšina řetězců zůstane o Velikonocích otevřená. Zavřou jen na Velikonoční pondělí, jak jim ukládá zákon platný od roku 2016. Ten nařizuje, že obchody nad 200 metrů čtverečních musí zůstat zavřené během sedmi z třinácti státních svátků. Výjimku mají například čerpací stanice, lékárny nebo obchody na nádražích a letištích. Cílem zákona je dopřát volno zaměstnancům velkých prodejen. \nSvátky, kdy musí mít obchody s plochou nad 200 m² zavřeno:\n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\n28. října – Den vzniku samostatného československého státu\n25. prosince – 1. svátek vánoční\n26. prosince – 2. svátek vánoční\nSvátky, kdy obchody zůstávají otevřené:\nVelký pátek\n1. května – Svátek práce\n5. července – Den slovanských věrozvěstů Cyrila a Metoděje\n6. července – Den upálení mistra Jana Husa\n17. listopadu – Den boje za svobodu a demokracii\n24. prosince – Štědrý den (normálně otevřeno jen do 12 hodin, letos mohou mít obchody otevřeno i odpoledne)\n",
    "Date": "2025-04-19T10:01:00.0000000+02:00"
  },
  {
    "Url": "https://www.idnes.cz/xman/rozhovory/lovec-bourek-tornado-robin-duspara-predpoved.A250815_163016_domaci_misl",
    "Title": "Chceme se vyhnout dešti, ale nejhorší jsou dopravní zácpy, líčí lovec bouřek",
    "Categories": [
      "Česká republika",
      "fotografie",
      "předpověď počasí",
      "Životní styl",
      "Bouřka",
      "Tornádo"
    ],
    "Comments": 0,
    "Images": 30,
    "Content": "Vzpomenete si na nějakou bouřku, která se vám vryla do paměti?Každá bouřka má svá specifika, ale ty nejsilnější zážitky mám rozhodně ze supercel, což je nejnebezpečnější typ bouřek. Zvlášť rok 2021 byl v tomhle směru výjimečný, bylo jich opravdu hodně a některé byly extrémně mohutné. Nezapomenutelná je samozřejmě situace z 24. června, kdy se na Moravě objevilo tornádo o síle F4 (síla tornáda se měří podle tzv. Fujitovy stupnice, tornádo o síle F3 strhává střechy, zdi domů a převrací auta i vlaky, tornádo o síle F4 je schopné zbořit dobře postavené domy a odfouknout domy se slabšími základy, pozn. red.). Nebyl jsem přímo u té supercely, která tornádo vytvořila, ale pohyboval jsem se v oblasti, kde se formovalo více supercel, a některé z nich mohly tornádo spustit. Už to samo o sobě byl silný zážitek.\nPřipojte se ještě dnes a získejte:\n",
    "Date": "2025-09-07T00:00:00.0000000+02:00"
  },
  {
    "Url": "https://www.idnes.cz/ekonomika/doprava/acela-amtrak.A250908_160632_eko-doprava_ven",
    "Title": "Nové rychlovlaky Acela mají USA přiblížit světu. Ten však jezdí rychleji",
    "Categories": [
      "Spojené státy americké",
      "Amtrak",
      "projekt",
      "vysokorychlostní trať",
      "New York",
      "Alstom",
      "Washington Post"
    ],
    "Comments": 48,
    "Images": 28,
    "Content": "Nové soupravy jezdí na nejvytíženějším železničním koridoru v zemi mezi Washingtonem, New Yorkem a Bostonem. Maximální rychlost z nich činí nejrychlejší vlaky v USA. Stále však zaostávají za evropskými a japonskými konkurenty, jejichž vlaky běžně překračují rychlost 300 km/h.\nAmtrak – národní železniční společnost pro přepravu osob – si od projektu slibuje výrazné posílení kapacity. Proti prvotní verzi nabídne nových 28 souprav o čtvrtinu víc míst k sezení, vlaky mají širší a ergonomičtější sedačky, velká panoramatická okna, rychlou bezplatnou wifi, USB porty a elektrické zásuvky u každého místa, vypočítává web Railway Technology. Díky aktivnímu naklápěcímu systému od francouzského výrobce Alstom zvládají soupravy lépe průjezd oblouky a poskytují cestujícím plynulejší jízdu.\n„Acela je synonymem pro americkou vysokorychlostní železnici a dnešek znamená začátek nové éry,“ řekl CNBC prezident Amtraku Roger Harris. Podle něj jsou vlaky krásné, rychlé, vyrobené v USA a technologicky nejpokročilejší v historii společnosti.\nPrvní reakce cestujících marketingová prohlášení dopravce mírní. Například zpravodaj listu Washington Post si všímá tuhých a nepříliš pohodlných sedaček v business třídě. „Příjemné asi jako stolička u piana. Možná širší než u starší generace Acely, pocitově však stísněnější než v regionálních spojích,“ píše s tím, že příjemným detailem je naopak vlastní čtecí lampička u každého sedadla.\nZlepšení se dočkal i internet na palubě. „Amtrak měl pověst mizerného internetového připojení. Tentokrát sliboval bezplatnou wifi s podporou 5G. Rozdíl je znát a připojení zvládne i HD stream. Problémy ale zůstaly: občasné odpojování, drobné prodlevy. Přesto velký posun k lepšímu,“ shrnuje reportér. Kritiku naopak schytaly dobíjecí porty se zastaralejším rozhraním USB-A.\nK dispozici jsou přebalovací pulty, což je posun proti dřívějším spojům. Občerstvení je podle prvotních dojmů spíš průměr. „Není tu jídelní vůz, spíš bufet vydávající jídla s sebou. V nabídce jsou sendviče, saláty a klasiky Amtraku jako hot dog a mac & cheese. Snídaňový sendvič s klobásou a sýrem vyjde na osm dolarů (165 korun), černá káva na 3,50 dolaru (70 korun). Jedlé, ale nic víc,“ píše Washington Post\nNa výrobě vlaků se podílelo přes 180 dodavatelů z 29 států a většina součástek vznikla v USA. Amtrak uvádí, že výroba umožnila vznik 15 000 pracovních míst. Samotné soupravy se montovaly v závodě Alstomu v Hornellu ve státě New York.\nProjekt má ale i odvrácenou stránku. Amtrak původně plánoval zahájit provoz už v roce 2022, ovšem technické komplikace a zpoždění při schvalování znamenaly tříletý skluz. Mezitím se společnost potýká i s finančními problémy.\nPodle amerického ministra dopravy Seana Duffyho ale nové soupravy představují krok správným směrem. „Amerika si zaslouží vysokorychlostní železnici. Rychlost 160 mil za hodinu je velký posun, i když nás čeká ještě dlouhá cesta.“\nAmtrak od spuštění služby Acela na konci roku 2000 přepravil více než 69 milionů cestujících. Jen v roce 2024 uskutečnili pasažéři přes tři miliony jízd, což přineslo společnosti téměř 530 milionů dolarů v tržbách z jízdenek.\nNextGen Acela není jedinou modernizační investicí. Amtrak zároveň pořizuje nové dálkové lokomotivy, vlaky Airo pro regionální linky a renovuje interiéry vozů a jídelních vagonů. Modernizací procházejí také tři údržbové depa na severovýchodním koridoru, aby se zvýšila spolehlivost a efektivita provozu.\nSpojené státy se tak znovu pokoušejí dohnat zbytek světa ve vysokorychlostní železnici. Ambiciózní kalifornský projekt rychlotrati mezi Los Angeles a San Franciskem se mezitím prakticky zastavil, federální vláda mu navíc v létě odebrala klíčové dotace. Soukromý dopravce Brightline, který provozuje vlaky na Floridě rychlostí až 200 km/h, zase čelí vysokému zadlužení a ztrátám.\nNextGen Acela je proto momentálně nejviditelnějším symbolem amerických snah o moderní železniční dopravu. Amtrak plánuje uvést všech osmadvacet souprav do provozu do roku 2027.\n",
    "Date": "2025-09-13T11:00:00.0000000+02:00"
  },
  {
    "Url": "https://www.idnes.cz/oh/milan-cortina-2026/10-otazek-pul-roku-do-zahajeni-her-vstupenky-medaile-rusko-ester-ledecka.A250807_182515_olympiada-zoh-2026_ivt",
    "Title": "Půl roku do her. Rekordní vzdálenosti, o Ledecké i Rusku se jedná. A co vstupenky?",
    "Categories": [
      "Martina Sáblíková",
      "Mezinárodní olympijský výbor (MOV)",
      "Ester Ledecká",
      "lístek",
      "Cortina d'Ampezzo"
    ],
    "Comments": 21,
    "Images": 28,
    "Content": "Olympijské kruhy na curlingové hale v Cortině rok před startem her\nStále jsou.\nDruhá fáze jejich prodeje začala 8. dubna a objednat je lze pouze přes web tickets.milanocortina2026.org. \nPro některé soutěže se vyprodaly, ale dosud jsou dostupné například i na zápas hokejistů proti Francii (od 190 eur) nebo obří slalom snowboardistek (od 170 eur). Často však už seženete jen takzvané hospitality balíčky, obsahující nejen vstup, ale i občerstvení a\u00A0suvenýr. Například na super-G žen stojí od 375 eur výš.\nOrganizátoři by nicméně měli na podzim spustit ještě třetí vlnu prodeje klasických vstupenek.\nVšechny budou pouze v digitálním formátu a na jméno. Konkrétní přiřazení sedadel se vám u nich ve speciální aplikaci zobrazí teprve v\u00A0prosinci a QR kód pro vstup 24 hodin před začátkem soutěže.\nPro fanoušky, kteří se do Itálie nevypraví, bude možné „dotknout“ se her při tradičním Olympijském festivalu. Tentokrát od 6. do 22. února v Českých Budějovicích.\n",
    "Date": "2025-08-08T10:00:00.0000000+02:00"
  },
  {
    "Url": "https://www.idnes.cz/ekonomika/domaci/statni-svatek-28-rijna-prodejny-uzavrene.A221026_092047_ekonomika_vebe",
    "Title": "Obchody zůstanou v pátek zavřené. Výjimku mají čerpací stanice a lékárny",
    "Categories": [
      "Obchod",
      "Otevírací doba v obchodech v době svátků",
      "nákupní centrum"
    ],
    "Comments": 9,
    "Images": 25,
    "Content": "Zákaz prodeje se nevztahuje na velkoobchody. Všechny své prodejny bude mít tedy otevřené Makro, a to ve standardní provozní době, jak uvádí na svých webových stránkách. \nZákaz prodeje se také nevztahuje na obchody s prodejní plochou do 200 metrů čtverečních, lékárny, prodejny v nemocnicích, čerpací stanice, obchody na letištích nebo nádražích. \nOtevřené tak budou prodejny BILLA na Letišti Václava Havla a na hlavním vlakovém nádraží v Praze a v Brně, které zůstanou v den státního svátku pro zákazníky otevřené podle své běžné otevírací doby. Zákazníkům budou k dispozici také všechny obchody BILLA Stop & Shop na čerpacích stanicích Shell.\nOstatní prodejny Billa zůstanou v pátek 28. října zavřené. „Našim zaměstnancům chceme dopřát den, během kterého si mohou odpočinout a oslavit státní svátek podle své libosti se svými blízkými. Zákazníkům budou všechny prodejny BILLA znovu dostupné v sobotu 29. října,“ upřesňuje Dana Bratánková, manažerka korporátní komunikace a tisková mluvčí Billa ČR.\nZavřené budou také všechny prodejny Kaufland, Penny, Lidl, Globus i Albert.\nTaké velká obchodní centra budou pro zákazníky zavřená. Obchodní centrum Šestka v pátek 28. října se kompletně uzavírá, aby si zaměstnanci užili volna a měli čas na své ratolesti a podzimní radovánky a otevírá zase v sobotu 29. října, kdy budou plně k dispozici všechny obchody i služby. \n„Den vzniku samostatného československého státu jsme se letos rozhodli pojmout v odpočinkovém duchu. Na tento den totiž také připadají podzimní prázdniny školáků, a proto i my vyhlašujeme pomyslné jednodenní prázdniny,“ vysvětluje Lenka Šátková, Marketing Manager OC Šestka. \nZ dalších pražských nákupních center nebudou tento svátek v provozu například Fénix, Novo Plaza, Europark. Arkády Pankrác. V posledně jmenovaném však budou lidé moci navštívit atrakci Svět medúz. „Již tradičně máme o státním svátku otevřeno. O naši stálou expozici je velký zájem,“ uvedl Vojtěch Pluhař provozovatel Světa Medúz.\nVe všech obchodních centrech skupiny Unibail-Rodamco-Westfield podle nařízení budou veškeré obchody nad 200 m2 zavřené, ale zákazníci mohou i ve státní svátek navštívit v Centru Černý Most, Westfield Chodov i Metropoli Zličín saunu, kino a fitness.\nZákazníci si tak mohou nakoupit v online supermarketech, které nákupy dováží až domů. Objednávky přijímá bez omezení Košík.cz, Dáme rozvoz i Wolt Market. \nTaktéž Rohlík funguje v běžném provozu, tudíž si zákazníci mohou objednat svůj nákup od 6:00 do 23:00, jak jsou zvyklí a Rohlík jim ho doveze už do 90 minut. Lutfia Volfová, tisková mluvčí Rohlík.cz, říká: „Zákazníci jsou pro nás prioritou, a proto se snažíme dodat vždy tu nejpohodlnější službu. Dle interního průzkumu vyplývá, že o naši službu je o svátcích až o 30 % větší zájem. I přes vyšší poptávku, která o státních svátcích přichází, jsme ale připraveni doručit veškeré objednávky jako za běžného režimu.“\nRohlík počítá s až o třetinu větším zájmem o svou službu než za běžných pracovních dnů. S těmito předpoklady však Rohlík pracuje a cíleně proto navýšil kapacity časových oken, kurýrů i zásob, aby zákazníci vyšší nápor nepocítili.\nOmezení prodeje o vybraných svátcích v prodejnách nad 200 metrů čtverečních platí od konce roku 2016. \nSvátky, kdy musí mít obchody s plochou nad 200 m² zavřeno:\n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\n28. října – Den vzniku samostatného československého státu\n25. prosince – 1. svátek vánoční\n26. prosince – 2. svátek vánoční\nSvátky, kdy obchody zůstávají otevřené:\nVelký pátek\n1. května – Svátek práce\n5. července - Den slovanských věrozvěstů Cyrila a Metoděje\n6. července - Den upálení mistra Jana Husa\n17. listopadu – Den boje za svobodu a demokracii\n24. prosince – Štědrý den (normálně otevřeno jen do 12 hodin, letos mohou mít obchody otevřeno i odpoledne)\n",
    "Date": "2022-10-26T15:18:00.0000000+02:00"
  },
  {
    "Url": "https://www.idnes.cz/ekonomika/domaci/statni-svatek-oteviraci-doba-obchody-markety-cesko.A231026_112642_ekonomika_jla",
    "Title": "Kvůli svátku budou obchody v sobotu zavřené, očekávají návaly",
    "Categories": [
      "Globus",
      "Kaufland",
      "Lidl",
      "Otevírací doba v obchodech v době svátků",
      "Tesco",
      "Svátek",
      "Obchod"
    ],
    "Comments": 8,
    "Images": 25,
    "Content": "V hypermarketech Globus se v pátek očekává čtvrtinový nárůst poptávky. „Na zvýšení zákaznického zájmu budou mít vliv ale také podzimní prázdniny. Je již tradicí, že rodiče s dětmi k nám v tuto dobu chodí pořizovat podzimní a zimní oděvy a obuv,“ řekla mluvčí Aneta Turnovská. Doplnila, že lidé na konci října pořizují i vánoční dárky, jako jsou hračky a kosmetické sady, nebo suroviny na pečení cukroví.\nProdejny Penny Market pak s náporem zákazníků a větším zájmem o čerstvé potraviny počítají i v neděli, uvedl mluvčí Tomáš Kubík. Kurýři on-line supermarketu Rohlík.cz budou nákupy ve sváteční den rozvážet standardně od 06.00 do 23:00. Oproti běžným dnům mluvčí Denisa Morgensteinová předpokládá nárůst zájmu o čtvrtinu.\nZákaz prodeje ve svátek 28. října kritizuje ředitel centra Freeport Fashion Outletu na Znojemsku Jan Procházka. „Naše centrum navštěvují zákazníci zejména o víkendech a každý víkendový den, kdy musíme velké obchody nechat zavřené, je na našich tržbách bohužel hodně znát,“ uvedl.\nZavřená budou ve svátek 28. října také některá obchodní centra v Praze. Návštěvníky o tom na svých webových stránkách informovala například střediska Fénix, Europark nebo Arkády Pankrác. V Novo Plaza budou mít zájemci od 08:00 do 21:00 k dispozici pouze fitness centrum, dostat se do něj budou moci po schodišti z venkovního parkoviště, informovalo středisko na webu.\nZe zákona o prodejní době v maloobchodě, který začal platit v roce 2016, musí mít prodejny nad 200 metrů čtverečních vedle 28. října zavřeno také na Štědrý den, první i druhý svátek vánoční, Nový rok, Velikonoční pondělí, 8. května a 28. září. \nDodržování zákona v tyto dny sleduje Česká obchodní inspekce. Během zbývajících státních svátků, tedy 5. a 6. července, 17. listopadu, na Velký pátek a 1. května, zákaz prodeje neplatí. Odbory si dlouhodobě přejí zákaz prodeje rozšířit na všechny státní svátky.\n",
    "Date": "2023-10-26T11:38:00.0000000+02:00"
  },
  {
    "Url": "https://www.idnes.cz/ekonomika/domaci/hospoda-cenik-prazdroj-rijen-pivo.A250908_111836_ekonomika_vebe",
    "Title": "Čekali haléře, přišlo zdražení o koruny. Ceníky pivovaru hospodské zaskočily",
    "Categories": [
      "pivovar",
      "Pivo",
      "hospoda",
      "Gambrinus",
      "Birell"
    ],
    "Comments": 425,
    "Images": 26,
    "Content": "„Z médií jsem se dozvěděl, že Prazdroj zdraží v průměru o 68 haléřů. Bral jsem to tak, že to není až tak strašné, a navíc že je to oficiální informace, takže ji lidé uvidí a pochopí, proč zdražujeme,“ popisuje hostinský z Moravskoslezského kraje.\nPodle něj šlo o férový základ, a pokud by skutečně šlo jen o haléřové navýšení, dalo by se s tím pracovat. „Čekali jsme, že to zákazníci přijmou. Ale realita je jiná,“ říká.\nNový ceník, který dorazil o pár dní později, hostinského zaskočil. „Například pivo Radegast zdražilo o dvě koruny s DPH. To mi přišlo nefér, protože na vesnici těžko vysvětlujeme lidem, proč jsme zdražili o dvě koruny, když všude psali o 68 haléřích. Opět se ukážeme jako zloději, co si chtějí jen přilepšit,“ vysvětluje.\nPodle něj zdražilo i ochucené pivo Pomelo grep, a to o jednu korunu. „To je opět víc, než se psalo v novinách. A pro malé hospody je těžké si k tomu ještě něco přihodit pro sebe, když je to navýšení tak vysoké,“ dodává.\nZatímco velké městské restaurace zvládnou navýšení cen snadněji, menší hospody na vesnicích bojují o každého hosta. „Lidé u nás nejsou zvyklí platit tolik. Už když se měnila DPH z 10 na 21 procent, byl to velký skok. Tehdy jsme zdražili jen o tu daň. Teď budeme muset zdražit minimálně o to, o kolik zdražil Prazdroj. Možná přidáme ještě jednu korunu navíc, ale to musíme promyslet, co lidé u nás akceptují,“ říká hostinský.\nNavýšení o dvě koruny za půllitr přitom může působit nenápadně, ale v hospodách se rychle nasčítá u štamgastů, kteří si dají více piv.\nPodle nových ceníků, které jsou veřejné na stránkách Plzeňského Prazdroje, zdraží sudový Gambrinus jedenáctka i dvanáctka o 50 haléřů, desítka zůstává beze změny. Celé portfolio sudového Radegastu ale podražilo rovnou o dvě koruny. U Velkopopovického Kozla jde většinou o padesátihaléřové navýšení, tmavý ležák pak zdražil o jednu korunu. Stejné zdražení o jednu korunu čeká i sudový Birell, a to jak nealkoholický, tak ochucený. Podle pivovaru jde jen o dílčí úpravy ceníku. \n„Co se týče informací o zdražování, vždy uvádíme průměrnou cenu. Takto jsme postupovali i v minulosti – snažíme se být konzistentní a nikdy jsme nezveřejňovali ceny jednotlivých produktů ani přesně neuváděli, o kolik se konkrétně zvyšují,“ vysvětluje mluvčí Prazdroje Zdeněk Kovář. Podle něj pivovar vždy hovoří o průměrných hodnotách, protože jeho portfolio je velmi široké a není reálné pokrýt všechny produkty v jedné konkrétní odpovědi. \nPrůměrné zdražení podle něj činí 68 haléřů, tedy 2,8 procenta. „Část zvýšených nákladů pivovar absorbuje a nepromítne do cen,“ doplnil s tím, že Prazdroj naposledy měnil ceny piv v roce 2023. \n„Některé položky nezdražují, některé o padesátník až dvě koruny. Milovníci piva Pilsner Urquell ale mohou být klidní, plzeňského ležáku se zvýšení cen nedotkne. Stejně tak se nemění ceny ležáku Proud, čepovaného Gambrinusu 10 nebo nealkoholického Birellu,“ dodal mluvčí.\n„Jak se cena případně promítne v konečných cenách pro spotřebitele, je vždy na rozhodnutí toho, kdo pivo prodává. Za hospody ani obchody mluvit nemůžeme,“ upřesnil.\nKovář vysvětluje, že k úpravě cen vedly zejména rostoucí náklady na dopravu, logistiku a obaly. „Nejvíce vzrostla cena plechovek, kde se navíc výrazně zvýšily i poplatky za likvidaci. V Česku dosud neexistuje zálohový systém, který by zajistil efektivní sběr a znovuvyužití,“ uvedl.\nSvoji roli sehrály i daně. „Navýšila se sazba daně z příjmu právnických osob, daně z nemovitostí a vzrostla i sazba DPH u nealkoholického piva. Jen v roce 2024 odvedl Prazdroj do státního rozpočtu 6,6 miliardy korun a nejvíce v historii firmy,“ dodal.\nPivovar zároveň zdůrazňuje, že dlouhodobě investuje do kvality i podpory české pivní kultury. „Jen za loňský rok jsme investovali 1,65 miliardy korun. Největší položkou byla nová stáčecí linka na vratné lahve v plzeňském pivovaru za 700 milionů korun. Více než 420 milionů jsme pak směřovali do podpory českých hospod a restaurací,“ připomněl mluvčí.\nHostinský ale i přes tyto argumenty zůstává skeptický. „Obchodní zástupce byl překvapený, že jsem první, kdo na to poukázal. Nevím, jestli mluvil pravdu, nebo hájil zájmy své firmy. Není fér, když říkají, jak nás podporují, a pak přijde taková informace,“ říká majitel hospody v Moravskoslezském kraji.\nPodle něj si tak malí hospodští musí vybrat mezi dvěma možnostmi, a to buď zdražit o celé dvě koruny a riskovat, že část štamgastů odejde, nebo zdražit méně a doplácet rozdíl z vlastní kapsy.\n",
    "Date": "2025-09-08T14:48:00.0000000+02:00"
  },
  {
    "Url": "https://www.idnes.cz/kultura/hudba/krystof-konec-koncertu-richard-krajco.A250912_153454_hudba_ts",
    "Title": "Kapela Kryštof končí po třinácti letech s koncerty. Krajčo si dá pauzu i v divadle",
    "Categories": [
      "hudební skupina",
      "koncert",
      "Richard Krajčo",
      "divadlo",
      "Kryštof"
    ],
    "Comments": 55,
    "Images": 28,
    "Content": "Letošní léto bylo na několik let posledním, kdy bylo možné zajít na koncert kapely Kryštof. „Poslední koncert odehrajeme 24. září v Liberci. Bude takový rozlučkový a pak koncertní činnost zatlumíme,“ potvrdil iDNES.cz Richard Krajčo. „Občas ji možná narušíme jedním dvěma malými koncerty za rok, abychom to nezapomněli a potěšili některé ultrafanoušky, se kterými jsme v kontaktu,“ dodal.\nKrajčo dále upozornil, že to nemá být chápáno jako konec či nějaká dlouhodobá pauza. „Neznamená to, že kapela přestane úplně pracovat. Už v listopadu jedeme točit nové písně do Anglie. Prostě jen opustíme koncertní pódia. Máme pocit, že jsme hráli opravdu intenzivně a dlouho; od roku 2012 neustále. Jsme v podstatě na takové třináctileté šňůře. Kapela se prostě potřebuje trošku nadechnout a lidé asi taky,“ vysvětlil.\n„Novou desku máme v podobě demáčů už hotovou, chybí nám asi dva texty. A máme i z půlky zaranžováno,“ upřesnil lídr skupiny k novému materiálu. Termín vydání ale zatím nové album nemá. „Až bude deska hotová, tak ji vypustíme. Možná i s tím, že nebudeme hrát. Nemáme ani termín vydání desky, ani termín návratu. Upřímně řečeno si myslím, že to dřív než za dva tři roky nebude,“ pokračoval.\nV bulváru se objevily zvěsti, že aktuální zastavení koncertní činnosti má souvislost s Krajčovým duševním zdravím. „To trochu ‚zplantali‘ dohromady z natáčení spotu pro dětské psychiatrické centrum v Motole, které vybírá peníze na novou léčebnou místnost. Za dětmi tam totiž chodím pravidelně diskutovat a ukazovat, že psychické problémy mohou být součástí života a že se s tím dá pracovat a žít. V rámci toho jsem poskytl rozhovor, kde jsem mluvil o tom, že mám problémy s panickou atakou,“ vysvětloval iDNES.cz.\n„Je pravda, že mne většinou začnou pronásledovat ve chvíli, kdy přichází velký pracovní stres. S rozhodnutím kapely dát si koncertní pauzu to ale přímo nesouvisí. I když jsem přemýšlel, že bude dobré dát tělu restart a reset, aby k tomu docházelo co nejméně,“ dodal.\nNa přerušení koncertů se totiž shodla celá kapela. „Naše země je hrozně malá, v nějakém tempu tu jedete na omezených pěti stech kilometrech nahoru a dolů. Aby se z toho obecně nestala povinnost a rutina a nadále v tom zůstala ta vášeň, nemůžete to brát jako ‚práci‘. A já to jako práci nikdy nebral, pro mne to byl vždy dar, něco jako zázrak a fantastický koníček, kdy si skládáme písně, které nás baví a máme za zády tisíce fanoušků,“ vysvětlil Krajčo.\nPauzu si nicméně hudebník a herec dává i v divadle: „S Ungeltem jsem se domluvil, že si vyberu zhruba desetiměsíční volno, takže se vrátím někdy v druhé půlce května na pár představení před prázdninami.“ Bývalého herce Národního divadla lze na jevišti vidět pouze na této komorní pražské scéně, která s ním má na repertoáru dvě inscenace (Všechny báječný věci a Deštivé dny).\nKrajčo ještě upozornil, že listopadové a prosincové termíny jeho plánovaných sólových koncertů s ostravskou a hradeckou filharmonií zůstávají v platnosti. „Tím padne klec,“ uzavřel.\n",
    "Date": "2025-09-12T15:53:00.0000000+02:00"
  },
  {
    "Url": "https://www.idnes.cz/zpravy/zahranicni/polsko-utok-dron-rusko-ukrajina-valka-nato-nemecko-pomoc-berlin-pariz-ochrana-obrana.A250911_210446_zahranicni_mikp",
    "Title": "Německo a Francie posílí po ruském útoku ochranu východního křídla NATO",
    "Categories": [
      "Berlín",
      "Dron",
      "Paříž",
      "NATO",
      "Polsko",
      "Německo",
      "Francie",
      "Emmanuel Macron"
    ],
    "Comments": 8,
    "Images": 30,
    "Content": "Macron na síti X uvedl, že jeho země kvůli incidentu v Polsku mobilizovala tři stíhačky Rafale.\n„Spolková vláda vedle stávajících závazků v Pobaltí a v Polsku prodlouží a rozšíří misi ochrany vzdušného prostoru v Polsku,“ uvedl Kornelius v prohlášení.\nSpolkové ministerstvo obrany pak podle listu Die Welt uvedlo, že zdvojnásobí pohotovostní letku na čtyři stroje Eurofighter.\nNěmecko se nyní na ochraně východní hranice podílí mimo jiné systémem protivzdušné obrany Patriot v Polsku či hlídkovými lety. Nově tam do pohotovostní letky nasadí čtyři stíhačky místo dvou a tuto misi prodlouží prozatím do konce roku, skončit přitom měla už na konci září.\nBerlín také zintenzivní svou podporu Ukrajině, která se brání ozbrojené ruské agresi, a v rámci Evropské unie pomůže s rychlým přijetím nového balíku protiruských sankcí.\nMacron uvedl, že zapojením francouzských stíhaček chce přispět k ochraně Polska, ale i východního křídla NATO. Ve středu nasazení letounů projednal s polským premiérem Donaldem Tuskem, uvedl na X.\n„Bezpečnost evropského kontinentu je naší absolutní prioritou, nenecháme se zastrašit stupňujícími se výhrůžkami Ruska,“ doplnil francouzský prezident.\nV noci na středu zaznamenala polská armáda 19 případů narušení vzdušného prostoru drony, proti kterým polská obrana s pomocí aliančních spojenců zasáhla. Podle Varšavy šlo o ruské bezpilotní letouny a Polsko požádalo o konzultace v NATO podle čtvrtého článku alianční smlouvy. \nNěkteré země NATO po incidentu nabídly Varšavě pomoc s posílením protivzdušné obrany. Česko je připraveno poslat do Polska vrtulníkovou jednotku pro speciální operace se třemi stroji Mi-171Š.\nRuské ministerstvo obrany průnik dronů do polského vzdušného prostoru nepopřelo, tvrdí ale, že nešlo o úmysl nebo dokonce o útok.\n",
    "Date": "2025-09-11T21:50:00.0000000+02:00"
  },
  {
    "Url": "https://www.idnes.cz/zpravy/revue/spolecnost/kdo-vyhral-reality-show-love-island-a-ktere-pary-jsou-stale-spolu.A250908_163857_lidicky_hrat",
    "Title": "Kdo vyhrál reality show Love Island a které páry jsou stále spolu",
    "Categories": [
      "vztah",
      "Reality show",
      "vila",
      "Pavel Tóth"
    ],
    "Comments": 0,
    "Images": 35,
    "Content": "Ještě než soutěž naplno začala, objevily se první spekulace. Podle více zdrojů mají „srdíčka“ Daniel Štefan a Patricie Herlíková udržovat vztah už delší dobu a jejich účast má být spíš promyšlenou cestou, jak se zviditelnit.\nPodobným obviněním čelili i výherci loňské série, Kristi a Trabo. Fanoušci tehdy upozorňovali, že se oba objevili ve videoklipu zpěvačky Dominiky Mirgové. Spekulace však nakonec vyvrátili. „Já sama jsem Kiku v tom videoklipu nepoznala. A pochybuji, že on si ji pamatuje. Denně se setkává s hodně lidmi. V branži, ve které pracuje a každý druhý den točí se ženami, nemá přehled o tom, s kým se potkal. Ve videoklipu nemají ani jednu společnou scénu,“ řekla pro TV Nova Trabova kamarádka Kristína.\nKdo se stal vítězem v předchozích ročnících Love Islandu a jak jejich příběhy pokračovaly po odchodu z vily?\nPrvní sérii vyhráli influencerka Laura Chrebetová a bývalý svářeč a fotbalista Martin Kulhánek, který se objevil i v reality show Survivor. Jejich vztah přetrval dodnes. „Na Lauře mě nejvíc zaujalo to, jak na mě začala působit přirozeně. Jak se vyjadřovala. O čem mluvila. Na nic si nehrála. Byla vtipná. Působila na mě zkrátka ve všech směrech až neuvěřitelně dokonale,“ řekl Martin v rozhovoru pro TV Nova.\nVítězové prvního Love Islandu Laura Chrebetová a Martin Kulhánek (2022)\nV srpnu 2023 se vzali na Slovensku, odkud Chrebetová pochází. Během svatby si nechali vytetovat číslo 224, které symbolizuje motto „today, tomorrow and forever“ – tedy dnes, zítra a navždy. O rok později, v květnu 2024, se jim narodil syn Matteo.\nVe druhé sérii si dvoumilionovou výhru rozdělili 20letá studentka Denisa z Vizovic a o sedm let starší fotbalový a fitness trenér Kryštof z Nymburka. Jejich vztah přetrval a lásku stvrdili svatbou před pár dny na Kanárských ostrovech, kde to celé začalo.\nTřetí řadu vyhráli sedmadvacetiletá Marie „Majka“ Glatzová a jedenadvacetiletý Christopher „Chris“ Jirout. Společně vydrželi více než rok, v únoru letošního roku se ale rozešli. Důvodem byly odlišné životní priority a částečně i věkový rozdíl.\nVítězové třetí řady show Love Island, Majka a Chris, a vítězové druhé řady, Denisa a Kryštof (28. října 2024)\nJejich vztah nebyl bez problémů už v samotné show. Chris tehdy Majku kvůli žárlivosti opustil a zvolil si jinou soutěžící, Darinu, čímž poslal svou původní partnerku domů. Díky podpoře diváků se však Majka do vily vrátila a nakonec Chrisovi odpustila. I přes tyto dramatické zvraty se jim podařilo soutěž vyhrát.\nLoni Love Island vyhráli jednatřicetiletý Michal Trabalík alias Trabo a pětadvacetiletá Kristína Viglaská. Před pár dny se na Kanárských ostrovech zasnoubili.\nVítězným párem se stali Slováci Kristi a Trabo. (28. října 2024)\nUž od začátku soutěže působili sehraně a patřili k nejstabilnějším párům celé série. Díky pevnému vztahu si rychle získali srdce fanoušků a obdrželi rekordní počet hlasů v celé historii soutěže v Česku a na Slovensku.\nDomi a Pája\nFitness trenér Pavel Tóth a influencerka Domi Alagia se poznali v Love Islandu loni. Každý ale skončil s jiným partnerem. Dohromady se dali až v dubnu letošního roku, kdy se společně ukázali například na turnaji Oktagon. \nDominique „Domi“ Alagia a Pavel „Pája“ Tóth (4. června 2025)\nVztah však dlouho nevydržel. „Mám slabost pro její duši, chci, aby byla šťastná, tak jsem i odešel,“ zdůvodnil rozchod Pája pro nova.cz.\nLetos Pája vyhrál soutěž show Survivor Česko & Slovensko. Ve své vítězství přitom sám nevěřil. „Ti lidé mi to nepřáli. Ani jeden. Každý by tam viděl radši sám sebe místo mě,“ řekl v Rozstřelu iDNES.cz.\nLucia a Martin\nModelka Lucia Nováková a automobilový závodník Martin Koči přišli do vily ve druhé sérii coby „bombshells“ (pozn. red.: noví účastníci, kteří do vily přicházejí později než původní soutěžící). Nejprve se jim nedařilo najít partnera, nakonec si ale našli cestu k sobě a jejich láska přežila i po skončení reality show. Dlouho poté sdíleli společné fotografie i videa ze soukromí a cest. Rozešli se na začátku roku 2024.\nMartin a Lucia, jeden z párů reality show Love Island (2022)\n„Můj bývalý partner mě během našeho vztahu podvedl. Aspoň už vím, že ty chlamýdie nedostal kvůli wellness,“ napsala Lucia na sociálních sítích. Od sledujících dostala jak slova podpory, tak i rozpačité komentáře. „Taková vyjádření a informace nepatří na Instagram... jeho to špatné z jeho strany, ale i z její... dost dětinské,“ napsala jedna z uživatelek.\nDavid a Natálie\nV roce 2022 se do vily přihlásil soutěžící David Vitásek, ačkoli měl doma partnerku Rebeku. Společně plánovali budoucnost a nechali si udělat stejné tetování. „Tetování koníka, které má na palci, má znázorňovat mě. Když si na toho koníka dává pusu, má to být znamení pro mě, že mě miluje a myslí na mě,“ popsala Rebeka pro TV Nova.\nDavid Vitásek a Natálie Kočendová\nNa castingu však David vztah zatajil a porušil pravidla show. Produkce ho proto vyřadila, z vily si ale odnesl nový vztah s Miss Natálií Kočendovou. S tou nějaký čas bydlel, jejich láska ale skončila v červenci 2023 kvůli odlišným životním představám.\n",
    "Date": "2025-09-11T05:00:00.0000000+02:00"
  },
  {
    "Url": "https://www.idnes.cz/zpravy/revue/spolecnost/emma-heming-manzel-bruce-willis-frontotemporalni-demence-aktualni-stav.A250827_175307_lidicky_potu",
    "Title": "Mozek ho zrazuje, říká manželka o Willisovi. Herce přestěhovala do jiného domu",
    "Categories": [
      "Bruce Willis",
      "Emma Heming Willis",
      "herec",
      "rodina"
    ],
    "Comments": 10,
    "Images": 30,
    "Content": "V březnu roku 2022 oznámila rodina Willise, že mu diagnostikovali afázii – poruchu řeči, kvůli které musí ukončit hereckou kariéru. O rok později jeho manželka Emma odhalila, že Willis trpí frontotemporální demencí.\nHemingová promluvila v rozhovoru o jeho aktuálním stavu a popsala, jak se život rodiny změnil. „Bruce je celkově ve velmi dobrém zdravotním stavu. Jen jeho mozek ho zrazuje. Řeč mizí a víte, my jsme se naučili přizpůsobit,“ řekla moderátorce Diane Sawyerové pro ABC News.\n„Máme svůj způsob, jak s ním komunikovat. Je to prostě jiný, odlišný způsob,“ dodala ve speciálu Emma & Bruce Willis: The Unexpected Journey. \nBruce Willis s manželkou Emmou Hemingovou\nSlavný herec ji zatím stále poznává. „Vím, že ano. Když jsme spolu… rozzáří se,“ dodala Hemingová, která je s Willisem vdaná od roku 2009. Mají dceru Mabel (13) a Evelyn (11).\n„Držíme se s ním za ruce. Líbáme ho. Objímáme ho. A on nám to oplácí. Je do toho zapojený,“ popsala s tím, že je pro ni nejdůležitější cítit s manželem spojení. „A to mám,“ dodala.\nBruce má celkem pět dětí. S bývalou manželkou Demi Moore (62) má dcery Rumer Glenn Willisovou (37), Scout LaRue Willisovou (34) a Tallulahu Belle Willisovou (31). Manželé byli 13 let.\nBruce Willis s manželkou a dcerami v roce 2019\nBritská modelka popsala, že první známky jeho onemocnění se projevily změnami osobnosti. „Pro někoho, kdo byl vždycky velmi hovorný a zapojený, byl najednou tišší. A když se rodina scházela, jakoby se stáhl do sebe,“ vzpomínala.\nDle jejích slov byla hvězda filmu Armageddon odtažitá a chladnější. „To nebyl Bruce, jakého jsem znala. Vždycky byl vřelý a velmi náklonný,“ dodala s tím, že nevěděla, jak má v takovém manželství zůstat.\nHemingová neskrývá pravdu o otcově stavu ani jejich dcerám. Manžela také přestěhovala do druhého, jednopodlažního domu, kde má mít nepřetržitou péči. Toto rozhodnutí popsala jako „jedno z nejtěžších v mém životě“.\nBruce Willis, Demi Moore, jejich dcera Rumer a přítel její sestry Dillon Buss v době karantény (3. dubna 2020)\nV domě s ním každý den tráví snídaně i večeře. „Jsem vděčná. Jsem vděčná za to, že je můj manžel stále tady s námi,“ dodala.\nFrontotemporální demence (FTD) je nejčastější forma demence u lidí mladších 60 let. Neexistuje na ni žádná léčba ani lék.\nHemingové vychází 9. září kniha s názvem The Unexpected Journey: Finding Strength, Hope, and Yourself on the Caregiving Path, která má pomoci dalším pečovatelům.\n",
    "Date": "2025-08-29T00:00:00.0000000+02:00"
  },
  {
    "Url": "https://www.idnes.cz/sport/tenis/davis-cup-cesko-usa-lehecka-mensik-machac.A250910_105244_tenis_pls",
    "Title": "Davis Cup v sezoně hurikánů? Američané vybrali nejnáročnější stát, líčí tenisté",
    "Categories": [
      "Tommy Paul",
      "Davis Cup",
      "Jiří Lehečka",
      "Tomáš Berdych",
      "Ben Shelton",
      "Jakub Menšík"
    ],
    "Comments": 0,
    "Images": 31,
    "Content": "Právě on opět zastává roli týmové jedničky, po úspěšném newyorském grandslamu, na kterém prohrál až čtvrtfinále s pozdějším šampionem Carlosem Alcarazem, se posunul na životní 16. místo. V první dvacítce světového žebříčku je Lehečka poprvé, dosud byl nejvýše na 21. pozici.\n„Jsem za to moc rád. Přeci jen to byl jeden z mých milníků pro tuto sezonu. Bylo pro mě důležité zůstat hlavně zdravý, což se zatím daří. Je to další věc, která mě motivuje, abych se posouval dál,“ pochvaloval si v telefonátu s novináři.\n„V první dvacítce už nebyl jen tak někdo a věřím, že mám na to, abych se posunul ještě dál. Zkusím si to nějak užít, ale je potřeba neusnout na vavřínech a makat dál.“\nJe zřejmé, že právě na něj bude kapitán Tomáš Berdych na Floridě nejvíce spoléhat. Po skvělém začátku sezony, kdy čeští tenisté sbírali velké úspěchy, totiž přišel výsledkový propad. A Lehečka je tím, kdo z týmu aktuálně vyčnívá.\n„New York jsem si užil, byl to dobrý týden a půl. Předvedl jsem asi nejlepší tažení, které se mi na US Open zatím povedlo,“ ohlížel se za závěrečným grandslamem sezony. „Jen těch lidí a hluku je tam na mě až moc.“\nPo konci si tak 23letý hráč na pár dní odjel vyčistit hlavu na Miami Beach, načež se přesunul za týmem do Delray Beach.  \nA stejně jako ostatní si před důležitými zápasy zvyká na floridské podmínky.\n„Američané podle mě vybrali nejnáročnější stát, kde se může hrát. Vlhkost je obzvlášť v tomhle ročním období na Floridě neskutečná. Dokud tady člověk není, nepocítí to. Pro nás i pro ně to bude rozhodující faktor,“ tušil Jakub Menšík.\n„Důležité bude, aby se nám bouřky, které jsou hlášeny na každé odpoledne a večer, vyhýbaly. Kluci jsou na to ale zvyklí. Kuba v těchto podmínkách vyhrál zatím největší turnaj, ostatní v tom hrají řadu sezon. Není to nic, na co by nebyli zvyklí. Ale není to úplně jednoduché,“ podotkl Berdych.\nV září na Floridě vrcholí sezona hurikánů a počasí bývá všelijaké. A rozhodně ne ideální na venkovní tenisové zápasy.\n„Déšť přichází ve vlnách. Tréninky jsou trochu improvizace. Kromě tenisové stránky se musíme připravit i kondičně, abychom v zápasech podali maximum,“ uvědomoval si Lehečka. „Fyzická stránka bude rozhodně nejnáročnější,“ přikyvoval Menšík.\nRovněž se Berdychovi svěřenci musí přizpůsobit zcela odlišnému typu kurtu, než na který byli v poslední době zvyklí. Po rychlých površích v Torontu, Cincinnati a New Yorku je na Floridě přivítaly pomalé a vysoké odskoky míčků.\n„Povrch je strašně hrubý, přesný opak toho, na čem jsme teď hráli,“ líčí Lehečka. \nA kromě těžkých podmínek se musí tenisté připravit na ještě jednu nezvyklou věc – páteční souboje začínají až v šest večer tamního času, zatímco ty sobotní jsou na programu už ve dvě. \n„Ale všichni kluci přijeli v dobrém rozpoložení, těší se a to je nejdůležitější,“ ujistil Berdych. „To je základ, aby mohli podat co nejlepší výkon.“\nPříspěvek sdílený JSME ČESKÝ TENIS \uD83C\uDDE8\uD83C\uDDFF (@jsmeceskytenis)\nKromě Lehečky a Menšíka povolal do týmu na Floridu i stálice Tomáše Macháče a Adama Pavláska. Pátým hráčem je 19letý Petr Brunclík, který zažívá daviscupovou premiéru.\n„S týmem se sžíváme. Přijmu vše, co bude patřit k mé roli a zkusím toho maximálně využít. Je to pocta, úplně jiný pocit, než na co jsem zvyklý. Jsem za příležitost moc rád,“ pochvaluje si debutant.\n„Trénink byl super a bylo příjemné si zahrát v jiných podmínkách. Je to tady fyzicky náročné, vlhkost a vedro jsou brutální. Těžko se pohybuje. Pár dní mi potrvá, než se naplno připravím. Ale určitě si to tady užívám.“\nBerdych povolal Brunclíka především proto, že hraje levou rukou. Stejně jako jedna z největších amerických opor Shelton. Ten však na US Open skončil po skreči a daviscupový tým Spojených států nakonec neposílí. \n„Když Američan na domácím grandslamu vzdá před pátým setem, je jasné, že neprožívá nic jednoduchého. Od té chvíle jsem tušil, že se Ben nezúčastní a je mi ho líto,“ prohlásil Lehečka. Z původní nominace vypadl také Paul, aktuálně patnáctý hráč žebříčku.\nPřesto jsou Američané, kteří mají v týmu třeba světovou pětku Taylora Fritze či Francese Tiafoea, stále favorité. \n„Jejich síla je, že mají dost náhrad, když jim jeden dva tři hráči vypadnou. Neřekl bych, že je to nějaký extrémní zvrat a že by se prohodily karty. Stále jsou na domácí půdě favorité, ale šance na náš úspěch se trochu zvyšuje,“ věděl Lehečka.\n„Oba týmy jsou strašně vyrovnané a jejich hráči jsou na vysoké úrovni. Nic to nemění na tom, že utkání bude pro obě strany neskutečně těžké,“ předpovídal Berdych. „My se musíme soustředit hlavně sami na sebe.“\nA v těžkých podmínkách čerpat energii především z dobré nálady v týmu.\n",
    "Date": "2025-09-10T15:25:00.0000000+02:00"
  },
  {
    "Url": "https://www.idnes.cz/brno/zpravy/pozar-bytu-zraneni-kour-policiste-hasici-kozeluzska.A250913_090710_brno-zpravy_zdo",
    "Title": "Deset lidí se nadýchalo kouře při požáru bytu v Brně. Zranili se i policisté",
    "Categories": [
      "Zprávy z Brna-města a okolí",
      "požár",
      "Pavel Šváb"
    ],
    "Comments": 0,
    "Images": 25,
    "Content": "Hasiči na místo podle mluvčího přijeli za sedm minut a požár byl již plně rozvinutý. Hořelo v bytě v patře nad zvýšeným přízemím. „Pomocí žebříku jsme pomohli zachránit 17 lidí, 12 lidí se z domu evakuovalo samo. Oheň jsme uhasili za 11 minut, ráno už se někteří lidé mohli vrátit do okolních bytů,“ řekl Venclovský.\nTři policisté se nadýchali kouřem a jeden z nich skončil v nemocnici při pokusu o záchranu obyvatel z hořícího bytu v Koželužské ulici v Brně ještě před příjezdem HZS. Oheň a dým jim snahu znemožnil, zvládli ji až k tomu vybavení hasiči. Ti nakonec evakuovali 28 osob. #policiejmk https://t.co/pnlJvSsjLY\nZ deseti zraněných byli také tři policisté, řekl ČTK mluvčí policie Pavel Šváb, jeden z nich byl mezi těmi, které záchranáři převezli do nemocnice. Policisté byli na místě o chvilku dříve než hasiči a pokusili se pomoct ještě před příjezdem hasičů, uvedl na síti X.\nMapy poskytuje © SHOCart a přispěvatelé OpenStreetMap. Společnost SHOCart je tradiční vydavatel turistických a cykloturistických map a atlasů. Více na\u00A0www.shocart.cz\n",
    "Date": "2025-09-13T09:18:00.0000000+02:00"
  },
  {
    "Url": "https://www.idnes.cz/zpravy/domaci/jednani-vlady-volnocasove-aktivity-deti-testovani-koronavirus.A210503_061933_domaci_kop",
    "Title": "Lidé mohou od 10. 5. venku odložit roušku. Otevřou obchody i další služby",
    "Categories": [
      "Koronavirus v Česku",
      "Koronavirus (covid-19)",
      "Otevírací doba v obchodech v době svátků",
      "Školní rok"
    ],
    "Comments": 1051,
    "Images": 28,
    "Content": "To, že od pondělí příštího týdne bude nutné nosit ochranu dýchacích cest venku jen tam, kde člověk nedokáže udržet vzdálenost 2 metry, pokud se nejedná o lidi žijící ve stejné domácnosti.\n„Když jste ve volném prostoru a nejsou kolem v blízkosti jiní lidé, tak nemusíte nosit ochranu úst, když ale třeba přijdete na zastávku tramvaje nebo autobusu a je tam víc lidí, tak si roušku nasadíte,“ řekl po jednání kabinetu oznámil ministr zdravotnictví Petr Arenberger.\nOd 10.května bude nutné nosit ochranu dýchacích cest venku jen tam, kde dochází na stejném místě a ve stejný čas k přítomnosti alespoň dvou osob vzdálených od sebe méně než 2 metry (nejedná-li se o členy domácnosti). Je to tedy návrat k praxi, která tu byla třeba na podzim.\nDo lázní budou moci nově na léčebné pobyty jezdit nově nejen lidé po prodělaném covidu, ale také lidé, kteří již byli očkovaní.\nVláda přijala v pondělí usnesení, že testování ve firmách a na úřadech bude pokračovat ještě minimálně celý červen. Zaměstnanci musí testy podstupovat jednou týdně.\nMimo maloobchodů se 10/5 uvolňují rovněž řemeslné služby, půjčovny, překladatelské služby, zprostředkování, provoz solárií, péče o děti, cestovní kanceláře, dražby, zastavárenská činnost, vydavatelství, kopírovací práce, provoz lanovek, tetování ad. Dnešní vláda. https://t.co/roCfJ5IOfM\nUž od úterý 4.5. bude pro cestovatele platit, že kdo má alespoň čtrnáct dnů po druhé dávce očkování, bude se moci vrátit z „červených“ a „oranžových“ zemí domů bez testů či karantény.\nPříští týden v pondělí 10. května,\u00A0kdy se také mají otevřít obchody, se do škol vrátí žáci druhého stupně v několika dalších krajích - v Ústeckém, Moravskoslezském, Olomouckém a v Jihomoravském.\n O postupu ve Zlínském, Jihočeském a na Vysočině rozhodne vláda podle Arenbergera teprve ve čtvrtek podle epidemické situace.\u00A0„Nemůžeme tam rozvolnit komplet,“ řekl po jednání vlády Arenberger.\nDo tříd se v pondělí vrátili žáci druhého stupně ZŠ a nižších ročníků víceletých gymnáziích v Královéhradeckém, Plzeňském, Karlovarském, Středočeském, Libereckém, Pardubickém kraji a v Praze. Čekala na ně rotační výuka, což znamená, že týden se budou učit ve škole, týden z domova. Ve výše zmíněných sedmi krajích se také v pondělí vrátily všechny děti do mateřských škol\u00A0 a otevřít zde také mohla muzea, galerie a památky.\n Volnočasové aktivity dětí a mládeže budou od úterý podle ministra školství Roberta Plagy v sedmi krajích, kde je umožněna rotační výuka na druhém stupni základních škol možné ve skupinách čtyř osob uvnitř a nejvýše pro 20 osob venku.\nVolnočasové aktivity dětí a mládeže budou od zítra v sedmi krajích možné ve skupinách 3 + 1 osob uvnitř a nejvýše pro 20 osob venku (15 m2/osoba) bez možnosti využít šatny. Podmínkou je doložení negativního Ag či PCR testu.\nV Česku mohla již v pondělí 3. května tevřít kadeřnictví, manikúry, pedikúry a další provozovny služeb spojené s péčí o tělo, které byly zavřené kvůli epidemii covid-19.\nZákazníci se ale musí prokázat některým z negativních testů na covid nebo doložit, že již byli očkování nebo prodělali covid-19 v posledních devadesáti dnech.\n",
    "Date": "2021-05-03T06:38:00.0000000+02:00"
  },
  {
    "Url": "https://www.idnes.cz/volby/praha/volby-do-poslanecke-snemovny-zeny-kandidatky-spolu-ano-stacilo-prisaha-ods.A250909_869597_praha-zpravy_pari",
    "Title": "Nejvíce žen v Praze kandiduje za Přísahu, ANO posílá do voleb nejméně mladých",
    "Categories": [
      "Hnutí Přísaha",
      "Motoristé sobě",
      "Praha",
      "SPD - Svoboda a přímá demokracie - Tomio Okamura",
      "Hnutí STAČILO!",
      "Starostové a nezávislí (STAN)",
      "TOP 09",
      "Volby do Poslanecké sněmovny 2025"
    ],
    "Comments": 0,
    "Images": 31,
    "Content": "Vládní strany a podle průzkumů favorit voleb hnutí ANO tak skončily pod pomyslnými stupni vítězů. STAN má na své kandidátce 38 procent žen a ANO 36 procent s tím, že první tři místa na kandidátce obsadili muži. Osm žen za SPOLU a STAČILO! se dělí o předposlední příčku. Nejméně žen v Praze se nachází na kandidátce Motoristů a první z nich figuruje na třetím místě.\n„Motoristé se prosazují jako výrazně mužská a maskulinní strana. Navíc je v politice podporují muži. Skoro bych si troufnul tvrdit, že jsou to často zastánci konzervativního rozdělení rolí mezi muže a ženy,“ domnívá se politolog Lukáš Jelínek.\nNaopak v případě SPD si myslí, že si strana stále častěji uvědomuje, že je potřeba kandidátky otevřít nebo zpestřit. Přísaha podle Jelínka těžko shání kandidáty. Má málo členů a nemůže si tolik vybírat, takže vysoký počet žen nemusí být záměr.\nU SPOLU podle politologa nasazení vyššího počtu žen komplikuje, že kandidátku skládají tři strany. Stěžejní je pro ně tedy dohoda a genderová vyváženost jde stranou. \n„V minulých volbách to byla šťastná souhra osobností, že v Praze kandidovaly paní Černochová i paní Pekarová Adamová. Ale v okamžiku, kdy TOP 09 už nevysílá tolik žen na kandidátky, tak to samotná ODS už nezachrání. ODS má v Praze viditelné především mužské politiky,“ prohlásil Jelínek.\nOd minulých voleb žen na pražských kandidátkách nepřibylo, výjimkou je Přísaha. Počty ale nejde vždy srovnávat, protože některé strany šly do voleb samostatně. Nicméně za ANO a SPOLU kandidovala před čtyřmi lety jedna žena navíc. \n„Celkově mám pocit, že se strany strašně málo snaží otevírat ženám jako kandidátkám a že to výrazně podceňují. Strany už od listopadu 89 připomínají úzké pánské kroužky, do kterých jenom výjimečně pronikne nějaká žena. Podobným způsobem fungují je i nově vznikající strany a hnutí,“ řekl Jelínek. \nZároveň mohou ženy od politiky odrazovat dlouhá jednání a obstrukce ve Sněmovně, kvůli kterým se nemohou věnovat rodině.\n„Práce ve Sněmovně je v podstatě neslučitelná s nějakým plánováním. Je to kvůli mimořádným schůzím a délce jednání. Vy vlastně nikdy nevíte, kdy let skončíte,“ řekla dříve iDNES.cz poslankyně Marie Jílková (KDU-ČSL), která se proto rozhodla už nekandidovat. Společně s dalšími třemi poslankyněmi předložily návrh zákona o změně jednacího řádu Sněmovny. Opozice ale byla proti.\nNejvíce kandidátů a kandidátek pod 30 let, celkem sedm, se uchází o zvolení za SPOLU. O jednoho méně za STAN. Naopak nejméně mladých má v Praze ANO. Zastupuje je pouze třiadvacetiletý předseda organizace Mladé ANO Adam Knedlhans.\nKromě toho kandidáti a kandidátky vykazují nejvyšší věkový průměr, jenž činí 54,8 roku. „ANO přitahuje spíš starší ročníky, ať už voliče, nebo členy a kandidáty. Asi bychom dokázali analýzou zjistit, že jsou to často lidé, kteří v minulosti prošli jinými stranami, takže mají zkušenosti,“ vysvětlil Jelínek.\nNejmladší uchazeče a uchazečky o poslanecké křeslo mají Piráti. Dosáhli věkového průměru 41,2 roku. Nicméně za Piráty kandidují čtyři lidé pod 30 let, což se zdá být málo u strany, která cílí na mladé voliče a voličky. Zároveň je to o jednoho člověka méně, než mají Motoristé sobě.\n„Na mě to u Pirátů často působí jako úmysl, že se snaží stavět starší kandidáty, aby ukázali, že nejsou jenom stranou třicátníků nebo politických začátečníků a že spolupracují i s lidmi, kteří jsou ve středním nebo vyšším věku a mohou třeba přinést zajímavou profesní zkušenost,“ tvrdí Jelínek.\nNavíc se podle něj na Prahu soustředí nejvíc ze všech regionů a chtějí zde dosáhnout nejlepšího výsledku v republice, čemuž přizpůsobují kandidátku. \nTři lidi pod třicet let nasazuje Přísaha, dva SPD a STAČILO!. Mezi nejmladší kandidátky patří jednadvacetiletá studentka práv, předsedkyně Mladých starostů a nezávislých v Praze Julie Smejkalová a stejně stará studentka Alice Šmídová (SPOLU). Nejstarší uchazečkou o poslanecký mandát v metropoli je Gisela Rusá. \nDevadesátiletá překladatelka v penzi kandiduje za stranu VÝZVA 2025. V Praze se voleb zúčastní celkem 523 kandidátů a kandidátek, nejvíc v republice.\n",
    "Date": "2025-09-09T17:40:00.0000000+02:00"
  },
  {
    "Url": "https://www.idnes.cz/ekonomika/domaci/oteviraci-doba-o-svatcich.A240924_100913_ekonomika_vebe",
    "Title": "V sobotu zůstanou větší obchody zavřené, výjimku má třeba letiště",
    "Categories": [
      "Kaufland",
      "Lidl",
      "Otevírací doba v obchodech v době svátků",
      "Penny Market",
      "sobota",
      "státní svátek",
      "Obchod",
      "Česká obchodní inspekce"
    ],
    "Comments": 28,
    "Images": 26,
    "Content": "V sobotu 28. září zůstanou všechny prodejny zavřené s výjimkou prodejen Billa na Letišti Václava Havla a na hlavních nádražích v\u202FPraze a\u202Fv\u202FBrně. „Tyto dvě prodejny zůstanou v\u202Ftento den otevřené podle jejich běžné otevírací doby,“ uvedla Dana Bratánková, tisková mluvčí společnosti Billa.\nZákazníci si mohou v tento den nakoupit také ve více než sedmdesáti prodejnách Billa Stop & Shop na čerpacích stanicích Shell. Nákup až do domu pak je možné i na tento den objednat v rámci e-shopu Billa, který bude fungovat bez omezení.\nV Den české státnosti, 28. září, zůstanou uzavřené také prodejny Albert. Výjimku tvoří pouze prodejna Albert v Českých Budějovicích, která se nachází v obchodně-dopravním centru Mercury. Ostatní prodejny opět otevřou v neděli 29. září podle běžné otevírací doby.\nTato regulace je platná již od roku 2016, kdy byl schválen zákon o regulaci prodejní doby v maloobchodě. „Ani po osmi letech si někteří zákazníci nejsou jisti, ve kterých svátečních dnech je zavřeno a ve kterých otevřeno. Proto otevírací dobu přehledně komunikujeme na našich webových stránkách, v mobilní aplikaci a také přímo v našich prodejnách,“ říká Jiří Mareček, mluvčí společnosti Albert.\nV Penny v souvislosti se sobotním svátkem očekávají vyšší nápor zákazníků ve čtvrtek a v pátek. Ve větší míře než obvykle budou nakupovat především čerstvé potraviny, jako je pečivo, ovoce, zelenina, nebo mléčné produkty. „Ve srovnání s běžnými víkendovými nákupy očekáváme nárůst tržeb spíše v řádu jednotek procent. Na nárůst zájmu jsou všechny naše prodejny připraveny a dobře zásobeny,“ doplnil Tomáš Kubík, mluvčí Penny.\nV souladu se zákonem se neotevřou ani další prodejny obchodních řetězců – jako jsou Kaufland, Lidl či Tesco aj. \nNaopak online rozvozové společnosti budou své služby poskytovat bez omezení. Podle mluvčího společnosti Košík Františka Brože jim pravidelně stoupá poptávka, takže i tentokrát očekávají až o třetinu větší zájem, a to především u velkých zásobovacích nákupů. \n„Ostatně zájem o nakupování online má teď především u rodin s dětmi vzestupnou tendenci a to především v regionech. Předpokládáme, že důvodem je ještě doplňování posledních školních pomůcek, zásobování spíží se začátkem školního roku a také zvýšený výskyt ‚rýmiček‘, které přišly se startem podzimu,“ uvedl Brož a dodal:\n„Budeme připraveni obsluhovat zákazníky ve všech lokalitách. Platí to i o těch, které byly v minulých týdnech zasažené velkou vodou, naše služby jsme zde již obnovili a v případě, kdy není možné doručit nákup přímo před dům, umožňujeme zákazníkům vybrat nejbližší možné místo doručení.“\nTaké rozvozová služba Dodo v souvislosti se svátky registruje vyšší počty objednávek potravin, a to již několik dnů předem. Podle jejich dat jsou nejoblíbenější časová okna pro doručení nákupu mezi 17. a 18. hodinou, kdy se zákazníci vracejí domů z práce, dále pak večerní doručení mezi 20. a 21. a mnoho zákazníků si naplánovalo doručení svého nákupu také na sobotní ráno.\n„Naše datová logistická platforma, kterou využíváme mimo jiné k predikcím a plánování rozvozových tras, nám umožňuje v těchto časech adekvátně navýšit kapacitu tak, aby se dostalo na každého zákazníka a nákupy jsme doručili přesně tehdy, kdy si to zákazníci naplánovali,“ popisuje Adam Rapák, mluvčí technologicko-logistické společnosti Dodo.\nZákon, který přinutil větší obchodníky stáhnout výlohy o sedmi státních svátcích, platí od července 2016. O změnu se pokusila skupinka senátorů. Jejich návrh však Ústavní soud v březnu 2019 zamítl.\nKontrol dodržování zákazu prodeje v obchodech nad 200 metrů čtverečních o vybraných státních svátcích letos Česká obchodní inspekce (ČOI) uskutečnila 41. \nPochybení zjistila ve čtyřech případech, přičemž všechny na Velikonoční pondělí 1. dubna v menších městech, řekl už dříve mluvčí ČOI František Kotrba. Za celý loňský rok ČOI provedla 121 kontrol, zákon obchodníci porušili ve dvou případech. Zavřeno letos obchody musely mít ještě na Nový rok a Den vítězství 8. května.\nZa porušení zákona hrozí provozovatelům pokuta do milionu korun, v případě opakovaného přestupku mohou přijít až o pět milionů korun. Výše pokut, které ČOI uděluje, se podle Kotrby většinou pohybuje od několika tisíců do nižších desítek tisíců korun.\nOdbory si dlouhodobě přejí zákaz prodeje rozšířit na všechny státní svátky.\nSvátky, kdy musí mít obchody s plochou nad 200 m² zavřeno:\n1. ledna – Den obnovy samostatného českého státu a Nový rok\nVelikonoční pondělí\n8. května – Den vítězství\n28. září – Den české státnosti\n28. října – Den vzniku samostatného československého státu\n25. prosince – 1. svátek vánoční\n26. prosince – 2. svátek vánoční\nSvátky, kdy obchody zůstávají otevřené:\nVelký pátek\n1. května – Svátek práce\n5. července – Den slovanských věrozvěstů Cyrila a Metoděje\n6. července – Den upálení mistra Jana Husa\n17. listopadu – Den boje za svobodu a demokracii\n24. prosince – Štědrý den (otevřeno jen do 12 hodin)\n\n",
    "Date": "2024-09-26T09:01:00.0000000+02:00"
  },
  {
    "Url": "https://www.idnes.cz/ekonomika/zahranicni/nechal-jsem-se-unest-zlodej-tenisove-cepicky-to-od-lidi-schytal-omluvil-se.A250902_085706_eko-zahranicni_jadv",
    "Title": "Nechal jsem se unést. Zloděj tenisové čepičky to od lidí schytal, omluvil se",
    "Categories": [
      "tenista",
      "čepice",
      "Polsko",
      "US Open"
    ],
    "Comments": 65,
    "Images": 27,
    "Content": "Podnikatel si myslel, že polský tenista po zápase podává čepici jemu. Chtěl ji pak dát svým synům. Alespoň těmito sovy Szczerek ospravedlnil situaci, která se díky videu stala virální.\nVideo se rychle rozšířilo po internetu, lidé na něm nenechali nit suchou a jeho chování kritizují. \n„Rád bych se jednoznačně omluvil mladému chlapci, jeho rodině, všem fanouškům a samotnému hráči,“ uvedl následně Szczerek ve svém prohlášení na sociálních sítích podle webu The Athletic.\nNikdy podle svých slov neměl v úmyslu ukrást mladému fanouškovi cenný suvenýr.\n„Nechal jsem se unést v zápalu okamžiku a radostí z vítězství... Bez ohledu na to, co jsem si myslel, že se děje, moje jednání ublížilo mladému chlapci a zklamalo fanoušky,“ dodal. Podnikatel rovněž uvedl, že se chlapci a jeho rodině omluvil a čepici mu poslal.\nKamil Majchrzak meeting the young boy who had the hat taken from him the other day at the US Open. A happy ending… this is what it’s all about. Protect this man at all costs. \uD83E\uDD79 pic.twitter.com/EAaJVltyM6\nPiotr Szczerek není v Polsku žádným neznámým jménem, je to spoluzakladatel a generální ředitel společnosti Drogbruk zabývající se dlažbou, oplocením a terénními úpravami. Společnost založil v roce 1999 společně se svou ženou Annou. \nBěhem let se manželům podařilo vybudovat z Drogbruku respektovanou značku v Polsku. Společnost je široce spojována s kvalitní výstavbou a dokonce i se sponzorováním sportu, zejména pak mládežnických programů.\nNot only is Piotr Szczerek a POS so is his wife. Don’t do business with his company. #Drogbruk #BoycottDrogbruk pic.twitter.com/668RDFh2gm\nSzczerek s manželkou nejsou jen renomovaní podnikatelé, ale také aktivní členové polské tenisové komunity. Szczerek je znám jako jeden z polských milionářů, kteří se vypracovali sami, je vášnivým fanouškem tenisu, který často hraje čtyřhru se svou ženou. \nVe svém sídle v Kaliszi dokonce vlastní soukromý tenisový kurt a až do incidentu s čepicí byl znám spíše jako sportovní nadšenec a podnikatel než jako kontroverzní veřejná osoba.\nTento incident však také poukázal na obtížnou situaci, ve které se tenisté mnohdy ocitají, když po zápasech dávají autogramy fanouškům anebo jim věnují některé předměty. \nFanoušci tlačící se u zábradlí se předhánějí o místo a snaží se upoutat co největší pozornost. Hráči, kteří právě dokončili zápas, se snaží vyhovět přáním fanoušků, ale zároveň se co nejrychleji přesunout do šaten.\nDruhá nasazená hráčka US Open a Szczerekova krajanka Iga Świąteková například řekla, že se někdy sama ocitne v nepříjemné situaci, kdy sedm lidí sahá po jedné věci. Podle vlastních slov nemá stanovený způsob, jak vybrat fanouška, kterému dá nějaký suvenýr. \n„Vybírám člověka tak nějak náhodně nebo toho, kdo křičí nejhlasitěji,“ řekla. „Vím, že to není fér, ale samozřejmě ne všichni budou spokojení,“ říká.\nSama se nediví, když po ní fanoušci chtějí její oblečení, protože jako dítě strašně toužila mít Nadalův propocený ručník. „Když se ale snažím dát něco dítěti a dospělý to vezme, snažím říct: ‚Ale no tak, o to přece nejde.‘“\nTaké kanadský tenista Felix Auger-Aliassime se nechal slyšet, že jako dítě byl v podobné situaci na straně poražených a že to změnilo jeho pohled na věc. \n„Bylo mi asi 13 a byl jsem s kamarády na tenise a chtěl jsem získat nátepník. Dostal jsem ale ránu do obličeje a dokonce mi začala krvácet nos. Říkal jsem si: ‚Pane bože, krvácím kvůli nátepníku. To je šílené!\nPo této zkušenosti se pak spíš držel zpátky. „Ať se o ty propocené věci perou sami,“ uzavřel tenista podle amerického webu.\n",
    "Date": "2025-09-02T10:38:00.0000000+02:00"
  },
  {
    "Url": "https://www.idnes.cz/volby/volby-do-poslanecke-snemovny-2025-termin-kandidati-pruzkum-preference.A250304_134909_volby_skr",
    "Title": "Volby do Poslanecké sněmovny 2025: termín, strany a kandidáti",
    "Categories": [
      "KDU-ČSL",
      "ODS - Občanská demokratická strana",
      "SOCDEM - Sociální demokracie",
      "SPD - Svoboda a přímá demokracie - Tomio Okamura",
      "Voličský průkaz",
      "Hnutí ANO"
    ],
    "Comments": 0,
    "Images": 26,
    "Content": "Volby do Poslanecké sněmovny se letos budou v Česku konat v pátek 3. a v sobotu 4. října. Je to poslední možný termín před koncem čtyřletého mandátu dosavadních poslanců. Termín voleb vyhlásil prezident Petr Pavel v úterý 13. května. Podle zákona musí termín vyhlásit nejpozději 90 dnů před jejich konáním.\nPo vyhlášení termínu voleb ve Sbírce zákonů začínají běžet pevné lhůty dané volebním zákonem. Oficiálně také začíná běžet předvolební kampaň, ale prakticky mohou strany a kandidáti propagaci zahájit kdykoli — s tím, že od vyhlášení voleb už musí dodržovat zákonná omezení.\nDo voleb se přihlásilo celkem 26 uskupení, o čtyři více než při minulých volbách před čtyřmi lety. Favorit voleb, hnutí ANO, bude kandidovat s číslem 22. Koalice SPOLU dostalo 11, SPD má číslo 6, STAN 23 a Piráti 16. Hnutí Stačilo! dostalo 25. Čísla vylosovala Státní volební komise.\nJako volební koalice letos kandiduje jen Spolu, i když SPD má na kandidátních listinách zástupce stran Trikolora, Svobodní a PRO. Podobně za Piráty kandidují i někteří Zelení. Komunisté a sociální demokraté, kteří místa ve Sněmovně před čtyřmi lety ztratili, je mají letos šanci obsadit v rámci kandidátky hnutí Stačilo! \nVe všech předvolebních průzkumech od posledních voleb jasně vede hnutí ANO, jeho preference se pohybují kolem 30 procent. Koalice SPOLU se pohybuje těsně pod 20 procenty. STAN má kolem 10 procent, SPD 8, KSČM a Piráti mezi 5 a 6 procenty, těsně kolem pěti procent mají Motoristé. Do sněmovny se zřejmě nedostanou Zelení, SOCDEM a Přísaha, kteří dostávají v průzkumech kolem dvou procent hlasů.\nZdroj: průzkumy agentur STEM, Ipsos, Kantar, Median, NMS\nVítězství koalice Spolu ve volbách 2021 nepředpověděl ani jeden z předvolebních průzkumů. A agentury se netrefily ani u ostatních stran, rozdíly mezi šetřením a finálním výsledkem činily i několik procent.\nLetos poprvé mohou do sněmovny volit lidé korespondenčně z ciziny. Každý český občan starší 18 let se může zapsat do speciálního seznamu voličů v zahraničí. I studenti, kteří tam vyjeli jen na jeden semestr. Netýká se lidí na dovolené. Proti korespondenční volbě bylo ANO a SPD.\nVoličský průkaz umožňuje voliči hlasovat mimo okrsek, kde má trvalé bydliště. O průkaz lze zažádat písemně (na poště se službou Czech Point), osobně (na obecním úřadě) nebo elektronicky (přes datovou schránku). \nPožádat o něj je možné ode dne vyhlášení voleb a nejpozději sedm dní před konáním voleb (písemně a elektronicky do 16 hodin pátku 27. září) nebo dva dny před otevřením volebních místností v případě osobní žádosti na obecním úřadě v místě bydliště, tedy do 16 hodin středy 1. října. \nVolební místnosti zřizují jednotlivé obce. A před konáním voleb musí veřejně oznámit, kde budou. Nejlepší způsob, jak zjistit nejbližší volební místnost, je na webových stránkách obecního úřadu. Číslo volebního okrsku se dá zjistit na stránkách katastrálního úřadu i na štítku obálky s volebními lístky. \nS voličským průkazem se může volit v jakékoliv volební místnosti. Kde je ta nejbližší, volič zjistí kombinací hledání v seznamu místností zveřejněných obecním úřadem a v mapách.\n„Informace o umístění volebních místností se do budoucna předpokládá jako jedna z funkcionalit vznikajícího informačního systému správy voleb,“  slibuje mluvčí ministerstva vnitra Ondřej Krátoška. Fungovat by měl příští rok před komunálními volbami. \nVolby do Poslanecké sněmovny probíhají každé čtyři roky a podle zásad poměrného zastoupení se volí 200 poslanců. Voliči hlasují ve 14 volebních krajích na území ČR a na vybraných zastupitelských úřadech v zahraničí.\nV minulých volbách v říjnu 2021 vyhrála koalice SPOLU těsně před hnutím ANO. Volební účast byla 65,43 %.\nStrany nebo hnutí musejí pro vstup do Sněmovny získat nejméně 5 % z celkového počtu hlasů. Koalice dvou subjektů vyžaduje 8 procent a tří a vícečlenné koalice musí získat 11 procent hlasů. Kandidovat do Poslanecké sněmovny může každý občan, který alespoň ve druhý den voleb dosáhl 21 let.\nV současném obsazení Sněmovny má nejvíce křesel hnutí ANO (72), koalice SPOLU o jedno méně, konkrétně ODS 34, KDU-ČSL 23 a TOP 09 má 14 mandátů. Třetí nejsilnější stranou jsou Starostové s 33 křesly. SPD má 20 poslanců a Piráti 4.\nVládnoucí koalice obsadila vedení Sněmovny (předsedkyně Pekarová Adamová a čtyři místopředsedové), dva místopředsedy má ANO. Z celkem 18 sněmovních výborů jich nejvíce vede ANO (6), ODS a TOP 09 po třech, po dvou mají STAN, KDU-ČSL a SPD.\nPočet mandátů ve sněmovně v posledních trojích volbách: \nANOHnutí ANO založil Andrej Babiš na podzim roku 2011, původně vzniklo jako občanská iniciativa ANO 2011 (Akce nespokojených občanů) kritizující korupci a poměry v Česku. V roce 2017 hnutí ANO jasně volby vyhrálo s 29, 64 % hlasů a získalo 78 poslaneckých křesel. O čtyři roky později skončilo hnutí těsně druhé a ve Sněmovně zasedlo jejích 72 poslanců. Na sjezdu v únoru 2022 do svého čela opět zvolilo Andreje Babiše. Neměl protikandidáta. \nKoalice SPOLUKoalice SPOLU je trojkoalice stran ODS, KDU-ČSL a TOP 09. V Parlamentních volbách 2021 koalice zvítězila a získala celkem 71 mandátů. V Praze bude za SPOLU kandidovat ministr zahraničí Jan Lipavský.\nODSTradiční pravicová strana navázala na odkaz Občanského fóra (OF), které se vytvořilo v reakci na události listopadové revoluce roku 1989. Občanskou demokratickou stranu (ODS) vede od roku 2014 Petr Fiala, který byl do čela zvolen pošesté.\nKDU-ČSLKřesťanská a demokratická unie – Československá strana lidová tvořila koalici takřka ve všech polistopadových vládách, s výjimkou vlády Petra Nečase, kdy lidovci v roce 2010 zůstali bez mandátu. Jejich úspěch do té doby je dán zejména tím, že se střídavě přiklání více doleva či doprava, což jim jejich široký koaliční potenciál upevňuje. V říjnu 2024 se vedení strany opět ujal Marek Výborný.\nTOP 09TOP 09 se od svého vzniku 28. listopadu 2009 profiluje jako liberálně konzervativní strana, která programově odsuzuje populismus. Zkratka TOP 09 značí motto Tradice, Odpovědnost a Prosperita. Šéfka strany Markéta Pekarová Adamová v únoru oznámila, že ze zdravotních důvodů kandidovat nebude a TOP 09 si bude muset najít i nového předsedu či předsedkyni.\nSTANHnutí Starostové a nezávislí vzniklo v roce 2009 transformací z hnutí Nezávislí starostové pro kraj (NSK), které bylo založeno v roce 2004. Hlavní postavou byl starosta Petr Gazdík, pozdější ministr školství. Současný předseda Vít Rakušan obhájil svou pozici v roce 2022.\nSPDHnutí Svoboda a přímá demokracie založil v roce 2015 Tomio Okamura s Radimem Fialou a Jaroslavem Holíkem poté, co byl vyloučen ze strany Úsvit přímé demokracie kvůli nejasnostem s financováním. Do voleb jde se společnou kandidátkou s menšími uskupeními Svobodní, Trikolora a Právo respekt odbornost (PRO). Nevznikne tím žádná koalice a pro vstup do Sněmovny jim bude stačit pět procent hlasů.\nPIRÁTIČeská pirátská strana (Piráti) vznikla v roce 2009 po vzoru zahraničních „pirátských“ stran. V září 2024, po sérii neúspěšných voleb, rezignovalo vedení strany včetně předsedy strany Ivana Bartoše. S přestávkami stranu vedl 15 let. V listopadu 2024 se do čela strany postavil náměstek pražského primátora Zdeněk Hřib.\nMOTORISTÉ SOBĚKrajně pravicová strana vznikla v roce 2022 přejmenováním Strany nezávislosti České republiky (ještě předtím Referendum o Evropské unii), její hlavní postavou je Petr Macinka z Institutu Václava Klause. Ve volbách do Evropského parlamentu v roce 2024 překvapivě výrazně uspěl Filip Turek jako „superlídr“ koalice Přísaha a Motoristé. V lednu 2025 si Motoristé odhlasovali, že do voleb půjdou samostatně a žádnou koalici nevytvoří.\nSTAČILO!Hnutí navazuje na stejnojmennou volební koalici založenou v prosinci 2023. Nejde o koalici, ale jednu kandidátku, kterou společně sestaví komunisté (KSČM), Spojení demokraté - Sdružení nezávislých (SD-SN), Česká strana národně sociální (ČSNS) a také SOCDEM. V čele hnutí stojí zakladatel Daniel Sterzik, známý dezinformátor vystupující pod přezdívkou Vidlák. Lídryní kandidátky bude současná šéfka KSČM Kateřina Konečná, kandidující v Moravskoslezském kraji. V Praze povede kandidátku předsedkyně SOCDEM Jana Maláčová, ve Středočeském nestranička Jana Bobošíková, v Jihomoravském pak Sterzik.\nSOCDEMČeská strana sociálně demokratická (ČSSD) v červnu 2023 změnila název na Sociální demokracie se zkratkou SOCDEM. Od října 2024 je předsedkyní Jana Maláčová, která prosadila spolupráci s komunisty na společné kandidátce hnutí Stačilo! Na protest proti tomu stranu opustil minulý předseda Michal Šmarda nebo senátor Petr Vícha.\nZELENÍAčkoliv Strana zelených tradiční rozdělení na pravici a levici odmítá, od roku 2010 se zřetelně posunula ke středo-levicové politice typické pro evropské zelené strany. Od ledna 2020 si strana po vzoru německých nebo švédských kolegů volí dva spolupředsedy. V listopadu 2024 byli do čela strany zvoleni Matěj Pomahač a Gabriela Svárovská. Na konci června 2025 se Zelení dohodli na spolupráci s Piráty – na kandidátkách Pirátů bude o hlasy voličů usilovat v osmi krajích asi třicet Zelených.\nPŘÍSAHAHnutí Přísaha založili v lednu 2021 bývalí detektivové Útvaru pro odhalování organizovaného zločinu Robert Šlachta, Tomáš Sochr a Jiří Komárek. V parlamentních volbách 2021 získalo 4, 68 % hlasů a do Sněmovny se nedostalo. Pro letošní volby hnutí vyjednávalo o možné spolupráci se SOCDEM, které se však dohodlo na společné kandidátce s levicovým Stačilo! Hnutí proto bude kandidovat samo.\nHlasovat smí každý občan České republiky, kdo dosáhl alespoň druhý den voleb věku 18 let. Volit nemůže ten, komu byla omezena svéprávnost nebo osobní svoboda z důvodu ochrany zdraví lidu.\nKaždý volič má do svého trvalého bydliště dostat nejpozději tři dny před volbami sadu volebních lístků. Pokud mu nedorazí, může se obrátit na okrskovou volební komisi. Plnou sadu hlasovacích lístků dostane také při příchodu do volební místnosti, jakmile prokáže svou totožnost. \nVolič může na hlasovacím lístku, který vkládá do úřední obálky, kroužkem označit maximálně čtyři kandidáty, kterým dává přednost.\nV komunálních volbách se preference vyjadřují křížkem a volič může označit tolik kandidátů, kolik je členů zastupitelstva. V senátních volbách se nekřížkuje ani nekroužkuje.\nKdy budou volby do Poslanecké sněmovny 2025?Prezident Petr Pavel vyhlásil volby na pátek 3. a sobotu 4. října 2025. Je to nejzazší termín, kdy se mohou konat.\nKdo volí premiéra?Předsedu vlády jmenuje prezident na základě výsledků voleb a na jeho návrh pak jmenuje ostatní členy vlády (ministry). Pokud premiér dvakrát neuspěje při sestavení vlády (vláda nezíská důvěru parlamentu), pro třetí pokus prezident jmenuje předsedu na základě návrhu předsedy Poslanecké sněmovny.\nJak si vyřídit voličský průkaz?O voličský průkaz je možné žádat ode dne vyhlášení voleb a nejpozději sedm dní před konáním voleb. Žádost vydání lze podat osobně na obecním úřadě (nejpozději dva dny před volbami do 16 hodin, písemně s úředně ověřeným podpisem, například na poště (Czech Point) nebo elektronicky přes datovou schránku.\nVolební období Poslanecké sněmovnyPoslanci jsou voleni na čtyři roky. Jejich mandát vznikne zvolením a zanikne s vyhlášením výsledků nových voleb. Současní poslanci mají mandát od 9. října 2021.\nKdo může kandidovat do Poslanecké sněmovny?Poslancem sněmovny může být zvolen každý volič, tedy občan České republiky, který alespoň ve druhý den voleb dosáhl věku nejméně 21 let a není u něho ve dnech voleb překážka ve výkonu volebního práva. Myslí se tím omezení svéprávnosti. Kandidátní listiny mohou podávat politické strany a politická hnutí registrované na Ministerstvu vnitra a to vždy jednu v každém volebním kraji. A kandidát může být uveden jen v jedné takové listině.\nCo tvoří parlament ČR?Parlament České republiky je dvoukomorový, tvoří ho Poslanecká sněmovna (dolní komora) a Senát (horní komora). Sněmovnu tvoří 200 poslanců, kteří jsou zvoleni na čtyři roky. Senát má 81 senátorů volených na šest let, každé dva roky končí mandát třetině z nich, tedy 27 senátorům.\n",
    "Date": "2025-09-02T11:53:00.0000000+02:00"
  },
  {
    "Url": "https://www.idnes.cz/magaziny/koktejl/brisbane-fotbal-australie-design-dresy.A250903_111939_sportovci_bur",
    "Title": "Nové dresy měly oslavovat předky. Místo toho hráčkám „svítila“ pozadí",
    "Categories": [
      "design",
      "Brisbane Lions",
      "Brisbane",
      "Brian Cookson",
      "Carlton"
    ],
    "Comments": 14,
    "Images": 23,
    "Content": "Co se stalo? V rámci speciálního kola ligy australského fotbalu se hráčky Brisbane Lions pochlubily na hřišti novými dresy. \nDesign zadní části trikotu pak tvořil domorodý vzor na počest místní kultury. Obrázek ve spodní části dresu pak tvořil černý strom a symboly toků tří řek zasazeném ve žlutém (zlatém) oblouku. Potud všechno v pohodě.\nCelkový design dresu se dokonce setkal s velkou chválou, jak píše australský web News.com. \nJenže co zblízka vypadalo v pořádku, to z při pohledu z tribuny vyvolalo nejdříve údiv a potom záchvaty smíchu. Fotbalistky se v tu chvíli jevily, jako by měly kraťasy, které jim sklouzávají nepatřičně nízko a vykukovalo jim pozadí. \nVěc se samozřejmě bleskově rozšířila po sociálních sítích, podivný design komentovali i odborníci. „Co se to tady děje? Vypadá to, jako by jim stáhli kraťasy, ty dresy by měly být rychle opraveny. Jsou hrozné,“ kritizoval přední fotbalový analytik David King.\nVýsledek, při němž hráčky Brisbane podlehly celku Carlton 44-58 tak nikoho příliš nezajímal, všichni si spíš dobírali nepovedené dresy. Jak web připomíná, podobně si v červnu vedl i mužský tým Brisbane, do něj se  fanoušci strefovali, protože jim design dresů připomínal tanga.\nPodobný optický klam dresů nebyl k viděni poprvé. Například před 11 lety zaujaly dresy kolumbijského ženského cyklistického týmu v tělové barvě v oblasti břicha a rozkroku. Šéf mezinárodní cyklistické federace Brian Cookson tehdy prohlásil, že tyto úbory jsou „nepřijatelné z jakéhokoliv hlediska slušnosti.“\nThe Brisbane Lions AFLW side wore a special indigenous jumper which when viewed up close isn’t too bad. However... https://t.co/OuAva9UYe6\n \n",
    "Date": "2025-09-03T12:51:00.0000000+02:00"
  },
  {
    "Url": "https://www.idnes.cz/wiki/politika/spd-svoboda-a-prima-demokracie-tomio-okamura.K455870",
    "Title": "Svoboda a přímá demokracie – Tomio Okamura (SPD)",
    "Categories": [
      "PRO vystoupení z EU",
      "Tomio Okamura",
      "Radim Fiala (politik)"
    ],
    "Comments": 0,
    "Images": 20,
    "Content": "Nacionalistické hnutí Svoboda a přímá demokracie (SPD) založili v roce 2015 Tomio Okamura s Radimem Fialou po vyloučení z předchozího projektu – hnutí Úsvit přímé demokracie. Okamura stojí od počátku v čele hnutí, svůj mandát obhájil i na posledním sněmu v roce 2024.\nVznik: červen 2015\nPředseda: Tomio Okamura\nMístopředseda: Radim Fiala\nKoncem roku 2024 Okamura uvedl, že pro volby do Poslanecké sněmovny v roce 2025 chce spojit všechny vlastenecké konzervativní subjekty. Ty však nevytvoří koalici, hnutí místo toho pod přezdívkou Jo! sestaví společnou kandidátku. Kromě zástupců SPD se na ní objeví také kandidáti Trikolory, strany PRO a Svobodných.\nVolební výzkumy STEM dlouhodobě hnutí přisuzují zisk minimálně 12 procent hlasů. Nejnovější průzkum hnutí umístil na třetí místo s 12,7 procenty hlasů. To by mu přineslo 28 poslaneckých mandátů.\nZdroj: průzkumy agentur STEM, Ipsos, Kantar, Median, NMS\nHnutí bývá kvůli svému zaměření označováno za radikální či krajně pravicové a často jsou s ním spojovány kontroverzní kauzy. Ve své komunikaci běžně používá konspirační teorie a dezinformace, před čímž několikrát varovalo i ministerstvo vnitra.\nV jeho programu převažuje nacionalismus, odpor k migraci či kritika LGBT+ komunity. Kromě snahy prosadit referendum o vystoupení z EU a uzavření hranic také usiluje o zavedení odvolatelnosti politiků a jejich přímé odpovědnosti občanům. Navazuje tím na program Úsvitu.\nHnutí SPD zatím program pro volby do Poslanecké sněmovny nepředstavilo. V kampani se však mimo jiné bude zaměřovat na několik základních bodů.\nV roce 2021 SPD ve volbách do Poslanecké sněmovny získalo 9,6 procenta hlasů a obsadilo 20 poslaneckých křesel. V kampani vsadilo na pořádání jarmarků s levnými potravinami – obdobnou strategii volí i letos. \nČeši si novou vládu zvolí v parlamentních volbách v pátek 3. a sobotu 4. října 2025. V posledních volbách v roce 2021 těsně zvítězila koalice SPOLU (ODS, KDU-ČSL a TOP 09), zemi od té doby řídí vláda Petra Fialy.\nDalší strany a hnutí\nANO, KDU-ČSL, KSČM, Motoristé, ODS, Piráti, Přísaha, SOCDEM, SPOLU, STAČILO!, STAN, Svobodní, TOP 09, Trikolora, Zelení\n",
    "Date": "2025-05-28T10:57:00.0000000+02:00"
  },
  {
    "Url": "https://www.idnes.cz/sport/tenis/americane-pred-davis-cupem-schovavaji-hvezdu-berdych-tusi-muze-to-byt-zasterka.A250912_091312_tenis_ikuc",
    "Title": "Američané před Davis Cupem schovávají hvězdu. Berdych tuší: Může to být zástěrka",
    "Categories": [
      "Jiří Lehečka",
      "Tomáš Berdych",
      "Davis Cup",
      "Jakub Menšík",
      "Taylor Fritz",
      "Mezinárodní tenisová federace"
    ],
    "Comments": 0,
    "Images": 31,
    "Content": "„Jestli je to pravda, tak mu to do zápasu určitě nepomůže. Jestli mu to vadit nebude, tak mají asi extrémně dobré doktory. A nebo to je jenom zástěrka,“ komentoval Fritzovu údajnou nemoc a neúčast na losu kapitán českého družstva Tomáš Berdych. \n „Bylo hodně zvláštní, že se Kuba ani nemá s kým postavit na oficiální fotku. Chci se zeptat zástupce ITF (Mezinárodní tenisové federace), co to mělo znamenat, protože v rámci respektu k druhému týmu by měl mít zápas určitý sportovní duch.“ \n„Každopádně pro nás to neřeší nic. Kuba se musí připravit, jako by to byl jakýkoliv jiný zápas, a neřešit jestli Fritz je, nebo není nemocný. Musí jít do toho na sto procent a to je vše,“ doplnil Berdych ve vyjádření pro česká média.\nTato situace ještě zvýraznila rozpaky, které boj o postup na finálový turnaj Davis Cupu od začátku provázejí. Týkají se především dějiště, protože Američané vybrali floridské město Delray Beach, kde v září vrcholí hurikánová sezona a celý týden komplikují přípravu vydatné deště. Srážky hrozí i v pátek a v sobotu, kdy se má hrát.\n„Už se mi stalo, že začalo pršet a hrál jsem až další den. Těch scénářů se může stát nespočet a sám jsem zvědavý, jak to bude. Všichni jsou ale připraveni úplně na všechno,“ předesílá Menšík.\nFungování na kurtu navíc tenistům stěžuje extrémní vlhkost, na kterou jsou domácí přeci jen zvyklejší. A i když Čechům může lichotit, že Američané z nich mají tak velký respekt, že pro vítězství dělají vše, včetně pečlivého výběru dějiště, zároveň tyto taktické manévry mohou škádlit. \n„Naše nejlepší odpověď bude, když utkání vyhrajeme,“ ví Berdych.\nA Menšík, jenž má ve druhé dvouhře vyzvat právě Fritze, doplnil: „Bylo by fajn Američanům vrátit, jak se tady o nás celkově starají.“\nČeši budou chtít tuto motivaci přetavit v senzační triumf už od půlnoci z pátku na sobotu SELČ. První zápas obstarají jednička Berdychova celku Lehečka (16. hráč světa) proti domácí dvojce Francesi Tiafoeovi (29.).\n„I když toho Tiafoe v Davis Cupu neabsolvoval tolik, rád hraje na domácí půdě a před domácím publikem. O to se určitě pokusí opřít,“ cítí český tenista. „A já se pokusím opřít o to, že už jsem Davis Cup na cizí půdě hrál hodněkrát a že se mi povedlo nějaké výhry urvat.“\nKe druhé dvouhře by poté měli nastoupit Menšík a Fritz. Čerstvě dvacetiletý talent dostal v nominaci přednost před Tomášem Macháčem, i když v poslední době nepodával přesvědčivé výkony. \nNicméně hvězdného Američana naposledy zdolal – na konci března ho přemohl v semifinále turnaje v Miami, který poté celý ovládl. \n„Taylor je jedním z nejlépe servírujících hráčů na tour, proto je už nějakou dobu v top 5,“ uvědomuje si Menšík. „Určitě to bude náročný zápas.“\nPo dvou singlech bude partie pokračovat v sobotu od 20:00 SELČ čtyřhrou, do níž jsou zatím nahlášeny páry Tomáš Macháč, Adam Pavlásek a Rajeev Ram, Austin Krajicek. \nZvítězí to družstvo, které jako první získá tři body. A hraje se o postup na listopadový finálový turnaj pro osm nejlepších zemí. \nSouboj Česka se Spojenými státy je považován za jeden z nejvyrovnanějších v celém druhém kole. A svěřence kapitána Berdycha požene maximální možná touha, aby favority vyřadili.\n",
    "Date": "2025-09-12T17:01:00.0000000+02:00"
  },
  {
    "Url": "https://www.idnes.cz/zpravy/domaci/snemovna-otevreni-obchodu-a-sluzeb-verdikt-nejvyssiho-spravniho-soudu.A210423_092004_domaci_kop",
    "Title": "Poslanci se přeli o to, jestli se mají okamžitě otevřít obchody a služby",
    "Categories": [
      "Nejvyšší správní soud",
      "Mikuláš Ferjenčík",
      "Petr Arenberger",
      "Otevírací doba v obchodech v době svátků"
    ],
    "Comments": 1546,
    "Images": 24,
    "Content": "Poslanci zavřené obchody řešili v reakci na verdikt Nejvyššího správního soudu, který zrušil opatření ministerstva zdravotnictví o uzavření obchodů a služeb po konci nouzového stavu.\nProsadil to poslanec Pirátů Mikuláš Ferjenčík, který se o to snažil už ve čtvrtek. „Nejvyšší správní soud rozhodl, že není možné zavřít obchody tak, jak to udělala vláda,“ řekl ve Sněmovně poslanec Ferjenčík. „Žádnou kompetenci uzavřít plošně obchody vláda nemá, vymyslela si to,“ uvedl poslanec.\nPoslanecká sněmovna Parlamentu České republiky1. konstatuje, že sektor maloobchodu je a zůstává uzavřen nejdéle v celé Evropě, čímž dochází k jeho faktické likvidaci,2. upozorňuje, že současné uzavření obchodů je protiprávní a neodpovídá znění pandemického zákona,3. vyzývá vládu k okamžitému otevření maloobchodu a většiny služeb, přičemž provoz maloobchodu a služeb bude navázán na soubor racionálních provozních protiepidemických opatření,4. žádá vládu o navýšení kompenzací tak, aby v důsledku vládních opatření nedocházelo k likvidaci jinak zdravých firem.\nUpozornil na to, že některé služby se poskytují pokoutně, po domácnostech, tudíž i bez respirátorů či roušek, místo toho, aby byly umožněny legálně, při splnění pravidel, které by bránily šíření epidemie.\n„Kdyby byly otevřeny malé obchody za dodržení hygienických opatření, tak tomu nic nebrání,“ je přesvědčena i poslankyně TOP 09 Helena Langšádlová.\nVicepremiér Karel Havlíček přesvědčoval poslance, aby k tomu vládu nenutili.\n„Nehledě na to, kdo kopeme za jakou stranu, doporučuji, abychom ještě těch pět dnů vydrželi,“ reagoval vicepremiér Karel Havlíček za ANO. Podle něj není ve Sněmovně nikdo, kdo by si nepřál, aby se zbytek obchodů otevřel co nejdříve.\nPro projednávání této věci ale hlasovali všichni přítomní poslanci opozice, nebyl pro to ani jeden z poslanců vládního hnutí ANO a menšího koaličního partnera ČSSD.\nPro bylo 47 z 91 přítomných poslanců. Komunisté, kteří byli ještě ve čtvrtek v této věci na straně vlády, jíž přitom vypověděli dohodu o toleranci, změnili názor a přidali se k opozici.\nVláda ve čtvrtek odpoledne schválila, že by se obchody a služby měly otevřít až 3. května, a to bez ohledu na rozsudek Nejvyššího správního soudu, který byl v té době již znám.\n „Zatím jsem neměli možnost se seznámit s textem rozhodnutí,“ řekl k tomu ministr zdravotnictví Petr Arenberger. Řekl, že věří, že ministerstvo dokáže text opatření přepsat tak, aby i v reakci na požadavek soudu obstálo.\u00A0 Ministerstvo zdravotnictví dostalo od soudu čtyři dny, tedy do neděle, čas na opravu opatření, než rozhodnutí soudu vejde v platnost. \n„Mimořádné opatření ministerstva zdravotnictví se ruší čtvrtým dnem po právní moci tohoto rozsudku. Důvodem pro zrušení celého opatření je vážná procesní vada při jeho vydávání, opatření nebylo vydáno s předchozím souhlasem vlády, jak stanovuje zákon,“ uvedl předseda senátu Nejvyššího správního soudu Tomáš Langášek.\n Nejvyšší správní soud zrušil uzavření obchodů a služeb:  \nSoudci zrušili také opatření, které zakazovalo shromažďování více než dvou lidí. Mimo nouzový stav podle nich nelze omezovat počet lidí na demonstracích či shromážděních pod širým nebem.\n",
    "Date": "2021-04-23T09:22:00.0000000+02:00"
  },
  {
    "Url": "https://www.idnes.cz/kultura/film-televize/zradci-nicole-sachova.A241210_145603_filmvideo_pari",
    "Title": "Naučila jsem se jít přes mrtvoly, chtěla bych si to odhodlání nechat, říká Nicole",
    "Categories": [
      "Nicole Šáchová",
      "Zrádci (hra)",
      "Jan Tuna",
      "vzhled"
    ],
    "Comments": 68,
    "Images": 32,
    "Content": "Nicole v roli zrádkyně excelovala. Jejím nejvýraznějším herním krokem se stal tah, kdy přísahala na smrt svého dědečka o tom, že není zrádkyní. Právě tato přísaha Tunu velmi zasáhla. Po zjištění, že Nicol lhala došlo z jeho strany na ostrá slova. „Velmi mě mrzí, že jsem tam neudržel emoce na uzdě a řekl jsem jedno slovo. Nebyla to nadávka, vlastně jsem to jenom tak špitl Sáře,“ přiblížil, proč řekl: „To je ale svině.“ „Chci se za to omluvit,“ dodal Tuna ve studiu.\n„Samozřejmě omluvu beru a v tomhle ohledu mě ani nenapadlo si myslet něco negativního,“ reagovala chápavě Nicole. „Ta zrada byla velká. Za mě je to zcela přirozená reakce na takovou věc.“\nTuňák také prozradil, že to, že je Nicole zrádkyní tušil už den před finále. „Poslední noc před finálovým dnem jsem se podíval do svých poznámek, o čem mluvili odhalení zrádci. V tu chvíli jsem si uvědomil, že zrádcem je Nicole,“ uvedl Tuna. Ve finále však její jméno zamlčel. „Sára byla přesvědčená, že zrádcem je Martin. Pak jsem také během dne měl pochybnosti, jestli jsem se znovu nezmýlil a třeba bych té křehké holce Nicole ublížil,“ dodal.\nNicole přiznala, že ji soutěž duševně i fyzicky vyčerpala. „Nechtěla jsem budovat hluboká přátelství,“ řekla. „Ono to ale nejde, protože s těmi lidmi trávíte mnoho času. V druhé polovině natáčení se to přehouplo a už jsem to neměla tolik ve svých rukou,“ uvedla s tím, že den po natáčení celý prospala.\nNa výhru si prý dlouho nevěřila. „Žila jsem si ve své vlastní zrádcovské paranoii s tím, že to o mně každý ví a je jen otázka času, kdy budu odhalena,“ řekla.\nVýhra se však podařila a influencerka si ze soutěže odnesla téměř milion korun. „Výhru investuji rozumně, jako kapitál do podnikání,“ přiblížila. „Část také investuji do rodiny. Když jsou šťastní oni, jsem šťastná i já,“ popsala.\nPo soutěži Nicole změnila svůj vzhled. Z blondýnky se stala bruneta. „Já strašně ráda měním vzhled, protože mě rychle omrzí. Předpokládám, že za půl roku budu vypadat zase jinak,“ konstatovala s úsměvem.\nZe soutěže si dle jejích slov odnesla určitou míru sebepoznání a také zjištění že když jde tvrdě za svým, dosáhne cíle. „A to je dobré do života,“ usmívala se. „Mám v sobě jistou odhodlanost a když mi o něco jde, umím jít přes mrtvoly. V normálním životě jsem spíš pasivní, takže tuto stránku, kterou jsem objevila na Křivoklátě, bych si ráda ponechala i nadále,“ uzavřela Nicol.\n„Myslím si, že v určitý čas nás to dostalo všechny. Všichni jsme si začali žít ve své vlastní paranoie a schíze, takže to bylo náročné. Myslím si, že zrádce to měl těžší v tom, že i když se vyply kamery, tak jsem nemohla z role vypadnout,“ uvedla vítězka reality show Zrádci… https://t.co/LkDZX615ZD https://t.co/1G1mfpmGER\n",
    "Date": "2024-12-10T16:08:00.0000000+01:00"
  },
  {
    "Url": "https://www.idnes.cz/kultura/divadlo/divadlo-komedie-tatkove-maminy-divadlo-lucie-bile-antonin-prochazk.A250912_134922_domaci_tmps",
    "Title": "Maminy řeší děti, Taťkové manželky? Háma a Pazderková lákají na původní muzikál",
    "Categories": [
      "muzikál",
      "Aleš Háma",
      "Iva Pazderková",
      "divadlo",
      "Antonín Procházka (herec)",
      "Lucie Bílá"
    ],
    "Comments": 0,
    "Images": 30,
    "Content": "Novinkou v historii této pražské scény bude pětičlenná kapela přímo na jevišti, která doprovodí například scény nazvané Jako z filmu Woodyho Allena, Chlap s koulemi a Má máma. „Živá kapela na jevišti je od soukromého divadla odvážný krok. Je totiž podstatný rozdíl mezi živou a nahranou muzikou,“ řekl režisér Procházka.\nV inscenaci Taťkové starý mládenec Felix stojí na prahu nové životní kapitoly. Než však definitivně vkročí do manželství, dorazí na jeho rozlučku se svobodou kamarádi z otužileckého spolku. V jedné místnosti se tak střetnou osudy sarkastického scenáristy Oskara, otce na plný úvazek Dana, bytového architekta Lea a jeřábnice Ády.\n„V muzikálu Maminy ženy řeší hlavně svoje problémy s partnery a dětmi. Taťkové to mají jinak, oni řeší problémy se svými ženami. Rozdíl je také v tom, že Ťaťkové jsou původní muzikál, všichni tři autoři hudby, textů i libreta jsou Češi. V pohledu na svět se ale američtí a čeští autoři neliší,“ uvedl režisér Procházka. \nMuzikál Taťkové režiséra Antonína Procházky s hudbou Ondřeje Brouska a Ondřeje G. Brzobohatého v Divadle Lucie Bílé\n„Taťkové nejsou portrétem konkrétního člověka, ale směsí různých povah. Čerpal jsem z vlastních zkušeností i fantazie a dbal na to, aby každá postava měla charakter a svůj příběh,“ dodal.\nV hlavních rolích muzikálu Taťkové se objeví Václav Kopta v alternaci s Alešem Hámou, Denny Ratajský, Iva Pazderková, Martin Sobotka, Peter Pecha či Kateřina Pechová. Premiérově se na prknech Divadla Lucie Bílé představí Zbyněk Fric a Přemysl Pálek.\nMuzikál je v Česku oblíbený od 90. let. V Praze například od 12. listopadu loňského roku v Hudebním divadle Karlín s úspěchem uvádějí Beetlejuice, který podle stejnojmenného filmu napsali americký scenárista Michael McDowell a Larry Wilson. \nV Kongresovém centru v Praze loni nabídli původní inscenaci Fantom opery, v níž se představili herci z londýnského Divadla Jejího Veličenstva (Her Majesty’s Theatre). Obnovená premiéra muzikálu Mýdlový princ s hity Václava Neckáře se v novém obsazení uskutečnila v Divadle Broadway. Divadlo Lucie Bílé premiérou inscenace Cena za něžnost letos 19. března oslavilo 70. narozeniny herečky Simony Stašové.\n",
    "Date": "2025-09-13T11:31:00.0000000+02:00"
  },
  {
    "Url": "https://www.idnes.cz/onadnes/moda/obrazem-giorgio-armani-muzy-hollywood-inspirace-krasa.A250906_183623_modni-trendy_bib",
    "Title": "Múzy, které inspirovaly návrháře Giorgia Armaniho",
    "Categories": [
      "Armani",
      "Giorgio Armani",
      "oblečení",
      "Grammy\u00A0Award 2025",
      "Julia Robertsová",
      "British Fashion Awards",
      "Londýn"
    ],
    "Comments": 0,
    "Images": 35,
    "Content": "\nProhlédněte si pohodlně všechny fotografie\n",
    "Date": "2025-09-08T08:00:00.0000000+02:00"
  },
  {
    "Url": "https://www.idnes.cz/sport/biatlon/biatlon-program-sezony.A231220_155320_biatlon_ald",
    "Title": "Biatlon: kompletní program a výsledky SP v biatlonu 2025/26",
    "Categories": [
      "Biatlon",
      "Luca Bormolini",
      "Markéta Davidová",
      "Michal Krčmář",
      "Ondřej Moravec",
      "Tereza Voborníková",
      "Česká republika"
    ],
    "Comments": 0,
    "Images": 35,
    "Content": "Sestavu české ženské reprezentace tvoří Markéta Davidová, Tereza Voborníková, Lucie Charvátová a Jessica Jislová, pátou biatlonistkou v ženském týmu je Kristýna Otcovská.\nMužský tým se spoléhá na Michala Krčmáře, Jonáše Marečka, Tomáše Mikysku, Jakuba Štvrteckého, Mikuláše Karlíka a Vítězslava Horniga. \nNa světové úrovni došlo před loňskou sezonou ke změnám. Například prize money vzrostlo o 7 % a nově dostane finanční odměnu i závodník s nejlepším čistým časem ve stíhačkách nebo autoři nejrychlejších kol ve štafetách.\nNejvíce ale Mezinárodní biatlonová unie (IBU) upravila řazení závodníků ve sprintu a vytrvalostním závodu. Jednotlivé týmy už si nemůžou říkat, kterého závodníka chtějí nasadit do které skupiny, nejlepších 15 biatlonistů hodnocení SP odstartuje mezi 46. a 75. místem, v případě špatného počasí naopak hned na začátku závodu. IBU si od změny slibuje větší atraktivitu a drama až do posledních minut klání. \nNa mistrovství světa už nebudou vozit závodníci žluté, červené ani modré číslo pro vedoucí závodníky v hodnocení SP. Barevně rozlišeni budou pouze obhájci titulu, kteří obléknou zlaté číslo.\nSobota 30. listopaduSmíšená štafeta dvojic: 1. Halvarssonová, Samuelsson (Švéd.) 36:17,6 (0 tr. okruhů + 4 dobíjení), 2. Simonová, Fillon Maillet (Fr.) -10,2 (0+9), 3. Voigtová, Strelow (Něm.) -10,2 (0+4), 4. Hauserová, Eder (Rak.) -32,5 (0+1), 5. Arnekleivová, Christiansen (Nor.) -51,2 (1+11), 6. Repincová, Fak (Slovin.) -59,0 (0+4), ...14. Charvátová, Hornig (ČR) -2:35,6 (1+13)Smíšená štafeta: 1. Norsko (Knottenová, Tandrevoldová, Dale-Skjevdal, Sörum) 1:09:59,6 (0+10), 2. Francie (Jeanmonnotová, Braisazová-Bouchetová, Perrot, Jacquelin) -0,8 (0+4), 3. Švédsko (Magnussonová, E. Öbergová, Nelin, Ponsiluoma) -21,5 (0+7), 4. Německo -2:38,4 (1+9), 5. Itálie -2:43,4 (1+8), 6. Ukrajina -3:38,9 (0+6), ...8. Česko (Jislová, Davidová, Mareček, Krčmář) -4:08,7 (2+12)\nNeděle 1. prosinceŠtafeta mužů (4x7,5 km): 1. Francie (Claude, Fillon Maillet, Perrot, Jacquelin) 1:18:24,4 (0 tr. okruhů + 2 dobíjení), 2. Norsko (Laegreid, T. Bö, Strömsheim, J. T. Bö) -25,8 (0+3), 3. Švédsko (Brandt, Nelin, Ponsiluoma, Samuelsson) -1:37,8 (0+10), 4. Německo -2:03,9 (1+9), 5. Finsko -2:46,4 (0+4), 6. USA -2:58,6 (0+11), ...12. Česko (Hornig, Krčmář, Mareček, Štvrtecký) -5:15,8 (0+9)Štafeta žen (4x6 km): 1. Švédsko (Magnussonová, Anderssonová, H. Öbergová, E. Öbergová) 1:17:09,0 (1+6), 2. Francie (Jeanmonnotová, Braisazová-Bouchetová, Chauveauová, Simonová) -29,0 (1+9), 3. Norsko (Arnekleivová, Knottenová, Kirkeeideová, Tandrevoldová) -36,2 (1+8), 4. Itálie -1:22,5 (0+3), 5. Rakousko -2:20,4 (0+7), 6. Polsko - 2:32,3 (1+10), ...9. Česko (Jislová, Davidová, Voborníková, Charvátová) -3:00,1 (2+10)\nÚterý 3. prosinceVytrvalostní závod mužů (kratší verze na 15 km): 1. Strömsheim 38:08,8 (0 tr. minut), 2. J.T. Bö -3,0 (1), 3. Laegreid (všichni Nor.) -24,2 (0), 4. Mandzyn (Ukr.) -1:03,9 (0), 5. Fillon Maillet -1:10,7 (2), 6. Perrot (oba Fr.) -1:22,6 (1), ...19. Krčmář -2:16,4 (0), 27. Hornig -3:06,0 (3), 47. Mareček -4:08,2 (1), 84. Štvrtecký (všichni ČR) -6:10,3 (5)\nStředa 4. prosinceVytrvalostní závod žen (kratší verze na 12,5 km): 1. Jeanmonnotová (Fr.) 35:52,3 (0 tr. minut), 2. Halvarssonová -12,3 (1), 3. E. Öbergová (obě Švéd.) -56,4 (3), 4. Sidorowiczová (Pol.) -1:08,2 (0), 5. Preussová (Něm.) -1:09,6 (2), 6. Hauserová (Rak.) -1:23,0 (1), ...24. Jislová -2:47,2 (2), 29. Charvátová -3:03,4 (3), 30. Davidová -3:13,6 (4), 32. Otcovská -3:21,5 (2), 59. Voborníková (všechny ČR) -4:34,6 (3)\nPátek 6. prosinceSprint mužů na 10 km: 1. Jacquelin (Fr.) 23:03,1 (0 tr. okruhů), 2. Samuelsson (Švéd.) -18,9 (1), 3. Nawrath (Něm.) -25,1 (0), 4. Wright (USA) -29,1 (0), 5. J. T. Bö -51,0 (2), 6. Christiansen (oba Nor.) -54,7 (1), ...22. Hornig -1:22,3 (2), 36. Krčmář -1:49,5 (2), 40. Štvrtecký -1:54,6 (2), 72. Mareček -2:51,4 (3), 75. Mikyska (všichni ČR) -2:58,2 (2)\nSobota 7. prosinceSprint žen na 7,5 km: 1. Davidová (ČR) 20:39,7 (0 tr. okruhů), 2. E. Öbergová (Švéd.) -8,8 (2), 3. Minkkinenová (Fin.) -11,9 (0), 4. Preussová (Něm.) -12,0 (1), 5. Knottenová (Nor.) -15,3 (0), 6. Tannheimerová (Něm.) -21,1 (0), ... 20. Voborníková -54,3 (0), 55. Jislová -1:45,4 (2), 73. Otcovská -2:20,7 (3), 76. Charvátová (všechny ČR) -2:36,8 (5)\nNeděle 8. prosinceZávod s hromadným startem mužů: 1. Perrot 37:12,9 (1 tr. okruh), 2. Fillon Maillet (oba Fr.) -9,1 (3), 3. Laegreid (Nor.) -11,5 (2), 4. Riethmüller (Něm.) -17,7 (1), 5. Sörum -34,6 (3), 6. Christiansen (oba Nor.) -45,4 (2), ...15. Hornig (ČR) -1:25,2 (3)\nZávod s hromadným startem žen: 1. E. Öbergová (Švéd.) 35:58,6 (2), 2. Simonová (Fr.) -16,2 (2), 3. Preussová -19,1 (2), 4. Voigtová -19,9 (0), 5. Tannheimerová (všechny Něm.) -20,1 (1), 6. Wiererová (It.) -25,3 (1), ...10. Davidová (ČR) -56,6 (3)\nPátek 13. prosinceSprint žen: 1. Preussová (Něm.) 21:06,0 (1 tr. okruh), 2. Chauveauová (Fr.) -7,7 (0), 3. Knottenová (Nor.) -10,1 (0), 4. Jeanmonnotová (Fr.) -22,3 (1), 5. Grotianová (Něm.) -30,2 (1), 6. Braisazová-Bouchetová (Fr.) -31,1 (2), 7. Davidová -36,4 (1), ...52. Voborníková -1:49,2 (1), 56. Jislová -1:56,8 (2), 59. Charvátová -2:00,1 (4), 103. Otcovská (všechny ČR) -4:03,1 (3)\nSprint mužů: 1. J. T. Bö 24:23,1 (1 tr. okruh), 2. Laegreid (oba Nor.) -4,2 (0), 3. Fabien Claude (Fr.) -6,8 (0), 4. Strömsheim -7,4 (0), 5. Sörum (oba Nor.) -19,9 (2), 6. Samuelsson (Švéd.) -21,1 (1), ...26. Mareček -1:17,3 (0), 27. Krčmář -1:20,9 (1), 34. Hornig -1:35,9 (2), 75. Štvrtecký -2:43,6 (4), 94. Mikyska (všichni ČR) -3:24,4 (3)\nSobota 14. prosinceStíhací závod žen: 1. Jeanmonnotová (Fr.) 29:48,5 (0 tr. okruhů), 2. Voigtová -33,8 (0), 3. Preussová (obě Něm.) -35,3 (3), 4. Halvarssonová (Švéd.) -39,5 (1), 5. Davidová (ČR) -56,0 (2), 6. Simonová (Fr.) -1:06,7 (2), ...27. Jislová -2:23,9 (1), 43. Voborníková -3:23,5 (3), 52. Charvátová (všechny ČR) -4:27,3 (7)\nStíhací závod mužů: 1. J.T. Bö (Nor.) 32:16,5 (2 tr. okruhy), 2. Jacquelin (Fr.) -3,5 (1), 3. Lägreid (Nor.) -3,8 (1), 4. Samuelsson (Švéd.) -47,0 (3), 5. Uldal -47,6 (3), 6. Sörum (oba Nor.) -50,1 (3), ...22. Mareček -2:07,2 (0), 26. Hornig -2:15,6 (2), 39. Krčmář (všichni ČR) -3:26,5 (5)\nNeděle 15. prosinceŠtafeta žen: 1. Německo (Voigtová, Tannheimerová, Grotianová, Preussová) 1:16:13,7 (0 tr. okruhů + 4 dobíjení), 2. Francie (Simonová, Braisazová-Bouchetová, Chauveauová, Jeanmonnotová) -1:05,7 (1+13), 3. Švédsko (Magnussonová, Heijdenbergová, Halvarssonová, E. Öbergová) -1:31,8 (1+6), 4. Slovinsko -2:42,1 (0+6), 5. Švýcarsko -2:53,0 (1+10), 6. Norsko -3:08,2 (2+11), ...8. Česko (Jislová, Charvátová, Voborníková, Otcovská) -3:33,4 (2+11)\nŠtafeta mužů: 1. Francie (Fabien Claude, Fillon Maillet, Perrot, Jacquelin) 1:23:04,3 (0 tr. okruhů + 10 dobíjení), 2. Norsko (Laegreid, T. Bö, J. T. Bö, Sörum) -49,0 (1+8), 3. Švédsko (Brandt, Nelin, Ponsiluoma, Samuelsson) -1:59,2 (1+14), 4. Slovinsko -2:06,8 (0+6), 5. Německo -2:27,8 (1+13), 6. USA -3:01,0 (0+10), ...9. Česko (Hornig, Mareček, Krčmář, Štvrtecký) -3:51,2 (2+11)\nČtvrtek 19. prosinceSprint mužů: 1. Uldal 23:13,5 (0 tr. okruhů), 2. J. T. Bö (oba Nor.) -1,4 (1), 3. Samuelsson (Švéd.) -10,8 (1), 4. Horn (Něm.) -28,6 (1), 5. Laegreid (Nor.) -32,3 (1), 6. Nawrath (Něm.) -41,6 (1), ...21. Mareček -1:20,3 (0), 33. Krčmář -1:32,1 (2), 47. Hornig -1:49,8 (2), 50. Karlík (všichni ČR) -1:53,2 (3)\nPátek 20. prosinceSprint žen: 1. Braisazová-Bouchetová (Fr.) 21:19,2 (1 tr. okruh), 2. Preussová (Něm.) -1,4 (0), 3. Lampičová (Slovin.) -13,7 (2), 4. Džymová (Ukr.) -19,1 (0), 5. Grotianová -20,1 (1), 6. Voigtová (obě Něm.) -22,8 (0), .. 19. Charvátová -1:02,5 (2), 29. Voborníková -1:21,4 (1), 75. Otcovská (všechny ČR) -3:11,9 (3)\nSobota 21. prosinceStíhací závod mužů: 1. J. T. Bö (Nor.) 31:25,4 (1 tr. okruh), 2. Perrot -27,6 (0), 3. Jacquelin (oba Fr.) -47,5 (2), 4. Sörum (Nor.) -27,5 (2), 5. Samuelsson (Švéd.) -1:03,6 (5), 6. Laegreid (Nor.) -1:05,0 (3), ...29. Hornig -2:28,6 (2), 37. Krčmář -3:02,6 (5), 58. Karlík -6:33,7 (8), Mareček (všichni ČR) nestartoval\nStíhací závod žen: 1. Preussová (Něm.) 29:09,9 (1), 2. Simonová (Fr.) -27,3 (2), 3. Voigtová (Něm.) -44,3 (0), 4. Richardová (Fr.) -50,4 (1), 5. Krikeeideová (Nor.) -54,1 (1), 6. E. Öbergová (Švéd.) -57,0 (2), ...29. Voborníková -2:19,7 (2), 46. Charvátová (obě ČR) -4:19,8 (8)\nNeděle 22. prosinceZávod s hromadným startem mužů: 1. T. Bö (Nor.) 37:20,8 (1 tr. okruh), 2. Riethmüller (Něm.) -4,0 (1), 3. J. T. Bö -9,7 (3), 4. Laegreid -10,9 (2), 5. Uldal -17,1 (3), 6. Sörum (všichni Nor.) -17,2 (3)\nZávod s hromadným startem žen: 1. Grotianová 38:35,4 (1 tr. okruh), 2. Preussová (obě Něm.) -12,7 (0), 3. Bátovská-Fialková (SR) -35,4 (3), 4. Richardová (Fr.) -35,5 (1), 5. Minkkinenová (Fin.) -57,2 (2), 6. Simonová (Fr) -1:12,4 (4).\nČtvrtek 9. lednaSprint žen: 1. Botetová (Fr.) 22:52,8 (0 tr. okruhů), 2. Kirkeeideová (Nor.) -31,1 (1), 3. Todorovová (Bulh.) -35,0 (1), 4. Braisazová-Bouchetová (Fr.) -40,3 (3), 5. Minkkinenová (Fin.) -47,8 (1), 6. Michelonová (Fr.) -49,9 (1), ... 39. Voborníková -2:26,4 (2), 47. Jislová -2:46,4 (3), 94. Otcovská -6:33,4 (6), 95. Charvátová (všechny ČR) -6:37,4 (7)\nPátek 10. lednaSprint mužů: 1. Fillon Maillet 23:36,2 (0 tr. okruhů), 2. Claude -14,9 (0), 3. Jacquelin (všichni Fr.) -22,1 (1), 4. Pidručnyj (Ukr.) -28,8 (0), 5. Uldal -29,4 (1), 6. Laegreid (oba Nor.) -35,7 (1), ... 19. Václavík -1:13,3 (1), 21. Krčmář -1:13,5 (1), 25. Hornig -1:21,5 (2), 36. Mareček (všichni ČR) -1:39,9 (1)\nSobota 11. lednaStíhací závod žen: 1. Jeanmonnotová (Fr.) 31:14,9 (1 tr. okruh), 2. Kirkeeideová (Nor.) -18,1 (2), 3. E. Öbergová (Švéd.) -26,2 (1), 4. Michelonová (Fr.) -28,9 (2), 5. Grotianová (Něm.) -33,6 (2), 6. Richardová (Fr.) -33,7 (2), ...28. Voborníková -3:08,2 (2), 33. Jislová (obě ČR) -3:54,3 (3)\nStíhací závod mužů: 1. Laegreid 33:25,5 (2 tr. okruhy), 2. T. Bö -5,2 (1), 3. J. T. Bö (všichni Nor.) -19,7 (3), 4. Fillon Maillet -23,6 (5), 5. Perrot (oba Fr.) -23,7 (3), 6. Pidručnyj (Ukr.) -25,8 (3), ...23. Hornig -1:41,6 (4), 27. Krčmář -1:44,9 (4), 35. Václavík -2:30,6 (5), 54. Mareček (všichni ČR) -5:23,4 (7)\nNeděle 12. lednaSmíšená štafeta dvojic: 1. Seppälä, Minkkinenová (Fin.) 39:17,1 (0 tr. okruhů+5 dobíjení), 2. Fillon Maillet, Botetová (Fr.) -5,8 (0+8), 3. Strelow, Grotianová (Něm.) -24,9 (0+11), 4. Hartweg, Basergaová (Švýc.) -46,4 (1+8), 5. Eder, Hauserová (Rak.) -52,1 (0+8), 6. Fak, Repincová (Slovin.) -55,3 (0+9), ...9. Hornig, Voborníková (ČR) -1:40,0 (0+11)\nSmíšená štafeta: 1. Švédsko (Samuelsson, Ponsiluoma, H. Öbergová, E. Öbergová) 1:04:24,1 (2+10), 2. Francie (Claude, Perrot, Richardová, Jeanmonnotová) -12,8 (1+7), 3. Norsko (Lägreid, T. Bö, Tandrevoldová, Kirkeeideová) -1:11,4 (1+9), 4. Švýcarsko -2:13,5 (1+11), 5. Německo -2:21,0 (3+10), 6. Itálie -2:29,3 (1+11), ...8. Česko (Krčmář, Václavík, Jislová, Otcovská) -2:58,1 (0+7).\nStředa 15. lednaVytrvalostní závod mužů: 1. Sörum (Nor.) 47:30,0 (0 trest. minut), 2. Claude (Fr.) -52,1 (0), 3. Rastorgujevs (Lot.) -56,8 (1), 4. Hartweg (Švýc.) -1:20,5 (1), 5. Hornig (ČR) -1:31,3 (0), 6. Samuelsson (Švéd.) -1:42,0 (2), ...20. Krčmář -2:40,4 (1), 38. Mareček -4:03,2 (2), 63. Karlík -5:43,0 (3), 71. Václavík (všichni ČR) -6:13,8 (5)\nČtvrtek 16. lednaVytrvalostní závod žen: 1. Jeanmonnotová 41:35,5 (0 tr. minut), 2. Preussová (Něm.) -35,7 (1), 3. Basergaová (Švýc.) -43,1 (0), 4. Michelonová (Fr.) -1:17,3 (1), 5. Skottheimová (Švéd.) -1:24,8 (0), 6. Gandlerová (Rak.) -1:27,2 (1), ...11. Voborníková -1:53,0 (0), 16. Jislová -2:59,2 (1), 50. Otcovská -5:03,0 (2), 78. Charvátová (všechny ČR) -7:03,2 (6)\nPátek 17. lednaŠtafeta mužů: 1. Francie (É. Claude, F. Claude, Fillon Maillet, Jacquelin) 1:08:45,4 hod. (0 tr. okruhů + 6 dobíjení), 2. Švédsko (Brandt, Nelin, Ponsiluoma, Samuelsson) -38,4 (0+10), 3. Německo (Strelow, Riethmüller, Kühn, Nawrath) -58,8 (0+14), 4. Norsko -1:05,9 (3+10), 5. Slovinsko -1:13,8 (0+6), 6. Ukrajina -1:19,0 (0+7), 7. Česko (Hornig, Krčmář, Mareček, Václavík) -1:50,4 (0+8)\nSobota 18. lednaŠtafeta žen: 1. Německo (Schererová, Grotianová, Schneiderová, Preussová) 1:07:47,6 (0 tr. okruhů + 4 dobíjení), 2. Norsko (Knottenová, Arnekleivová, Kirkeeideová, Femsteineviková) -17,4 (0+10), 3. Francie (Botetová, Michelonová, Braisazová-Bouchetová, Simonová) -25,8 (1+7), 4. Švýcarsko -35,8 (0+8), 5. Švédsko -1:06,3 (1+12), 6. Rakousko -1:41,3 (0+5), ...17. Česko (Jislová, Voborníková, Mikolášová, Otcovská) -5:48,8 (3+11)\nNeděle 19. lednaZávod s hromadným startem mužů: 1. Giacomel (It.) 36:21,8 (0 tr. okruhů), 2. Laegreid -6,3 (1), 3. J. T. Bö (oba Nor.) -11,4 (2), 4. Samuelsson (Švéd.) -17,6 (1), 5. Rastorgujevs (Lot.) -28,0 (1), 6. Fillon Maillet (Fr.) -39,7 (3), ...9. Hornig -1:03,7 (2), 27. Krčmář (oba ČR) -2:50,8 (3)\nZávod s hromadným startem žen: 1. E. Öbergová (Švéd.) 33:00,5 (0), 2. Preussová (Něm.) -25,0 (1), 3. Richardová (Fr.) -25,4 (0), 4. Wiererová (It.) -27,9 (1), 5. Minkkinenová (Fin.) -32,7 (1), 6. H. Öbergová (Švéd.) 34,7 (3), ...16. Voborníková -1:19,5 (1), 21. Jislová (obě ČR) -1:56,9 (2)\nČtvrtek 23. lednaSprint žen: 1. Jeanmonnotová (Fr.) 21:09,5 (0 tr. okruhů), 2. Grotianová -7,2 (0), 3. Preussová (obě Něm.) -16,7 (0), 4. Wiererová (It.) -28,0 (1), 5. Simonová -38,0 (1), 6. Richardová (obě Fr.) -40,9 (0), ...9. Voborníková -49,0 (0), 26. Charvátová -1:33,0 (3), 31. Jislová -1:46,0 (1), 81. Vinklárková -3:34,4 (3), 90. Otcovská (všechny ČR) -4:03,9 (4)\nPátek 24. lednaSprint mužů: 1. T. Bö 23:51,0 (0 trest. okruhů), 2. Laegreid (oba Nor.) -0,4 (1), 3. Giacomel (It.) -2,6 (2), 4. Uldal (Nor.) -20,5 (1), 5. Pidručnyj (Ukr.) -22,0 (1), 6. Fak (Slovin.) -26,8 (0), 7. Hornig -27,6 (0), ...10. Mareček -39,2 (0), 20. Krčmář -1:09,2 (2), 57. Václavík (všichni ČR) -2:02,5 (3). \nSobota 25. lednaStíhací závod žen: 1. Jeanmonnotová 29:44,0 (1 tr. okruh), 2. Simonová (obě Fr.) -24,1 (0), 3. Preussová (Něm.) -53,6 (1), 4. Richardová -58,1 (0), 5. Michelonová (obě Fr.) -1:25,2 (1), 6. Grotianová (Něm.) -1:36,7 (2),...11. Voborníková -2:21,2 (2), 23. Jislová -3:12,1 (1), 28. Charvátová (všechny ČR) -3:28,2 (5).\nŠtafeta mužů: 1. Francie (F. Claude, Fillon Maillet, Perrot, Jacquelin) 1:13:33,6 (0 trest. okruhů + 4 dobíjení), 2. Norsko (Laegreid, T. Bö, J. T. Bö, Christiansen) -43,6 (0+12), 3. Švédsko (Brandt, Nelin, Ponsiluoma, Samuelsson) -44,0 (1+8), 4. Itálie -1:03,4 (0+8), 5. Švýcarsko -1:54,6 (0+7), 6. Česko (Hornig, Krčmář, Mareček, Václavík) -2:16,6 (1+12).\nNeděle 26. lednaŠtafeta žen: 1. Švédsko (Skottheimová. Halvarssonová, Magnussonová. H. Öbergová) 1:07:26,0 (0 tr. okruhů + 6 dobíjení), 2. Norsko (Knottenová, Femsteineviková, Kirkeeideová, Tandrevoldová) -13,4 (0+7), 3. Francie (Richardová, Jeanmonnotová, Michelonová, Simonová) -23,6 (0+8), 4. Švýcarsko -2:13,8 (1+8), 5. Itálie -2:17,4 (1+9), 6. Ukrajina -2:17,9 (0+7), ...11. Česko (Otcovská, Vinklárková, Charvátová, Jislová) -4:16,5 (2+6)\nStíhací závod mužů: 1. Laegreid 29:53,0 (0 tr. okruhů), 2. T. Bö (oba Nor.) -18,9 (1), 3. Giacomel (It.) -24,0 (2), 4. Uldal (Nor.) -39,0 (1), 5. Fak (Slovin.) -46,9 (1), 6. J. T. Bö (Nor.) -47,9 (3), ...30. Mareček -3:25,4 (4), 34. Krčmář -3:38,6 (5), 35. Hornig (všichni ČR) -3:39,1 (7)\nStředa 12. února: Smíšená štafeta (4x6 km): 1. Francie (Simonová, Jeanmonnotová, Perrot, Jacquelin) 1:04:41,5 (1 tr. okruh + 6 dobíjení), 2. Česko (Jislová, Voborníková, Hornig, Krčmář) -1:13,8 (0+9), 3. Německo (Grotianová, Preussová, Nawrath, Strelow) -1:18,4 (0+11), 4. Norsko -1:21,1 (2+8), 5. Švédsko -1:36,5 (1+10), 6. Švýcarsko -1:44,1 (0+11)\nPátek 14. únoraSprint žen (7,5 km): 1. Braisazová-Bouchetová (Fr.) 22:08,7 (1 tr. okruh), 2. Preussová (Něm.) -9,8 (1), 3. Minkkinenová (Fin.) -10,0 (0), 4. Häckiová-Grossová (Švýc.) -11,4 (0), 5. Carraraová (It.) -24,4 (1), 6. Jeanmonnotová (Fr.) -30,9 (2), ...39. Charvátová -2:13,7 (4), 54. Jislová -2:43,3 (3), 71. Voborníková -3:12,0 (4), Otcovská (všechny ČR) nedokončila\nSobota 15. únoraSprint mužů (10 km): 1. J. T. Bö (Nor.) 21:56,8 (0 tr. okruhů), 2. Wright (USA) -27,7 (0), 3. Fillon Maillet (Fr.) -37,0 (1), 4. Sörum (Nor.) -45,2 (2), 5. Giacomel (It.) -48,1 (2), 6. Uldal (Nor.) -54,7 (1), ...23. Krčmář -1:34,1 (1), 29. Hornig -1:51,5 (1), 38. Mareček -2:08,5 (1), 74. Václavík (všichni ČR) -3:31,5 (6).\nNeděle 16. únoraStíhací závod žen (10 km): 1. Preussová (Něm.) 26:58,9 (0 tr. okruhů), 2. E. Öbergová (Švéd.) -39,1 (1), 3. Braisazová-Bouchetová -40,9 (3), 4. Jeanmonnotová (obě Fr.) -1:02,2 (2), 5. Häckiová-Grossová (Švýc.) -1:28,3 (4), 6. Minkkinenová (Fin.) -1:41,1 (2), ...36. Jislová -4:03,9 (1), 50. Charvátová (obě ČR) -5:36,9 (8)\nStíhací závod mužů (12,5 km): 1. J. T. Bö (Nor.) 32:26,9 (2 tr. okruhy), 2. Wright (USA) -8,6 (1), 3. Perrot (Fr.) -20,8 (1), 4. Laegreid (Nor.) -36,7 (0), 5. Giacomel (It.) -54,0 (2), 6. Fillon Maillet (Fr.) -1:16,6 (5), ...22. Hornig -2:45,0 (2), 23. Krčmář -3:03,4 (3), 29. Mareček (všichni ČR) -3:42,6 (0)\nÚterý 18. únoraVytrvalostní závod žen (15 km): 1. Simonová (Fr.) 41:27,7 (1 trest. minuta), 2. Halvarssonová (Švéd.) -37,8 (0), 3. Jeanmonnotová (Fr.) -39,2 (1), 4. Minkkinenová (Fin.) -1:15,3 (0), 5. Džymová (Ukr.) -1:23,8 (0), 6. E. Öbergová (Švéd.) -1:29,8 (1), ...24. Voborníková -3:26,7 (2), 36. Jislová -4:26,9 (2), 63. Charvátová -7:05,3 (6), 80. Otcovská (všechny ČR) -9:29,6 (6).\nStředa 19. únoraVytrvalostní závod mužů: 1. Perrot (Fr.) 47:58,1 (1 tr. minuta), 2. Giacomel (It.) -52,4 (1), 3. Fillon Maillet (Fr.) -1:59,5 (3), 4. Hiidensalo (Fin.) -2:14,9 (0), 5. Hartweg (Švýc.) -2:15,5 (2), 6. Fak (Slovin.) -2:18,8 (1), ...8. Krčmář -3:02,9 (2), 27. Hornig -5:15,6 (4), 63. Mikyska -7:23,2 (6), 83. Mareček (všichni ČR) -10:46,7 (7).\nČtvrtek 20. únoraSmíšená štafeta dvojic: 1. Fillon Maillet, Simonová (Fr.) 35:25,1 (0 tr. okruhů + 7 dobíjení), 2. Femsteineviková, J.T. Bö (Nor.) -5,7 (0+15), 3. Preussová, Strelow (Něm.) -8,3 (0+4), 4. Hartweg, Basergaová (Švýc.) -12,7 (0+10), 5. Samuelsson, Halvarssonová (Švéd.) -13,5 (0+7), 6. Fak, Repincová (Slovin.) -18,7 (0+8), ...14. Hornig, Voborníková (ČR) -1:28,5 (1+8)\nSobota 22. únoraŠtafeta žen: 1. Francie (Jeanmonnotová, Michelonová, Braisazová-Bouchetová, Simonová) 1:07:26,5 (0 tr. okruhů + 4 dobíjení), 2. Norsko (Knottenová, Tandrevoldová, Femsteineviková, Kirkeeideová) -1:04,2 (1+8), 3. Švédsko (Magnussonová, Halvarssonová, H. Öbergová, E. Öbergová) -1:44,5 (1+8), 4. Rakousko -1:50,1 (1+5), 5. Německo -1:58,4 (1+10), 6. Slovensko -2:15,9 (0+10), ...12. ČR (Jislová, Voborníková , Pavlů, Plecháčová) -4:20,4 (0+11)\nŠtafeta mužů: 1. Norsko (Strömsheim, T. Bö, Laegreid, J.T. Bö) 1:18:18,1 (0 tr. okruhů + 4 dobíjení), 2. Francie (E. Claude, F. Claude, Perrot, Fillon Maillet) -41,9 (0+7), 3. Německo (Nawrath, Riethmüller, Kühn, Horn) -1:35,9 (0+10), 4. Švédsko -1:54,0 (1+11), 5. Itálie -2:12,7 (0+9), 6. ČR (Mikyska, Hornig, Mareček, Krčmář) -2:24,8 (0+9)\nNeděle 23. únoraZávod s hromadným startem žen: 1. E. Öbergová (Švéd.) 40:32,3 min. (2 tr. okruhy), 2. Michelonová (Fr.) -9,4 (3), 3. Kirkeeideová (Nor.) -16,5 (3), 4. Richardová (Fr.) -23,1 (3), 5. Todorovová (Bulh.) -24,3 (2), 6. Jeanmonnotová (Fr.) -34,1 (4).\nZávod s hromadným startem mužů (15 km): 1. Strömsheim 38:22,6 min. (1 tr. okruh), 2. Laegreid -12,4 (2), 3. J. T. Bö (všichni Nor.) -12,7 (4), 4. Wright (USA) -31,4 (2), 5. Ponsiluoma (Švéd.) -41,9 (4), 6. Giacomel (It.) -44,6 (4), ...23. Krčmář (ČR) -2:37,4 (3)\nČtvrtek 6. březnaMuži - sprint (10 km): 1. Jacquelin (Fr.) 23:13,3 (0 tr. okruhů), 2. Giacomel (It.) -19,8 (1), 3. J. T. Bö (Nor.) -20,9 (2), 4. Perrot (Fr.) -22,8 (1), 5. Strömsheim (Nor.) -27,0 (1), 6. Nelin (Švéd.) -32,8 (0), ...15. Hornig -59,9 (0), 36. Mikyska -1:49,7 (2), 40. Krčmář -2:00,1 (3), 48. Mareček -2:22,3 (2), 79. Václavík (všichni ČR) -3:24,9 (4)\nPátek 7. březnaŽeny - sprint (7,5 km): 1. Tandrevoldová (Nor.) 19:13,5 (0 tr. okruhů), 2. Braisazová-Bouchetová -15,1 (1), 3. Simonová -20,9 (0), 4. Jeanmonnotová (všechny Fr.) -27,1 (1), 5. Hauserová (Rak.) -37,0 (0), 6. Knottenová (Nor.) -37,3 (0), ...17. Voborníková -1:02,6 (0), 26. Jislová -1:20,9 (1), 34. Charvátová -1:32,6 (2), 52. Davidová -2:02,4 (2), 90. Vinklárková (všechny ČR) -3:14,8 (2)\nSobota 8. březnaStíhací závod mužů: 1. Samuelsson (Švéd.) 32:22,1 (0 tr. okruhů), 2. Giacomel (It.) -26,4 (2), 3. J. T. Bö (Nor.) -38,7 (3), 4. Fillon Maillet (Fr.) -45,3 (3), 5. Laegreid (Nor.) -53,2 (1), 6. Hartweg (Švýc.) -1:14,8 (1), ...15. Hornig -2:11,4 (2), 21. Krčmář -2:38,6 (0), 33. Mikyska -3:57,0 (3), 55. Mareček (všichni ČR) -7:51,1 (7)\nStíhací závod žen: 1. Simonová (Fr.) 30:56,0 (1), 2. H. Öbergová (Švéd.) -17,2 (2), 3. Michelonová -19,2 (2), 4. Jeanmonnotová (obě Fr.) -20,4 (2), 5. Grotianová Něm.) -24,1 (1), 6. Wiererová (It.) -29,6 (1), ...15. Voborníková -1:53,7 (1), 33. Jislová -3:15,9 (3), 53. Charvátová (všechny ČR) -5:03,1 (8)\nNeděle 9. březnaŠtafeta mužů: 1. Francie (É. Claude, Lombardot, F. Claude, Fillon Maillet) 1:16:24,3 (0 tr. okruhů + 4 dobíjení), 2. Norsko (Uldal, T. Bö, Laegreid, J. T. Bö) -1:26,6 (1+8), 3. Ukrajina (Tyščenko, Mandzyn, Dudčenko, Pidručnyj) -2:45,4 (0+7), 4. Německo -2:57,1 (4+10), 5. Rakousko -4:07,2 (0+10), 6. Itálie -4:28,8 (5+11), ...10. Česko (Mikyska, Hornig, Mareček, Krčmář) -5:46,8 (3+16).\nŠtafeta žen: 1. Francie (Jeanmonnotová, Michelonová, Braisazová-Bouchetová, Simonová) 1:11:11,1 (0+5), 2. Norsko (Knottenová, Tandrevoldová, Femsteineviková, Kirkeeideová) -25,1 (0+11), 3. Německo (Puffová, Tannheimerová, Schneiderová, Grotianová) -47,6 (0+8), 4. Švýcarsko -1:36,3 (0+8), 5. Rakousko -2:29,4 (1+10), 6. Švédsko -2:34,9 (2+15), ...8. Česko (Jislová, Voborníková, Plecháčová, Charvátová) -3:07,0 (2+7).\nČtvrtek 13. březnaVytrvalostní závod žen: 1. Simonová (Fr.) 38:08,2 (0 trest. minut), 2. H. Öbergová (Švéd.) -39,1 (1), 3. Preussová (Něm.) -46,2 (0), 4. Heijdenbergová (Švéd.) -1:04,1 (1), 5. Michelonová -1:06,9 (2), 6. Braisazová-Bouchetová (obě Fr.) -1:19,4 (2), ...23. Jislová -3:39,5 (1), 27. Charvátová -3:54,7 (3), 53. Voborníková -5:42,6 (4), 64. Vinklárková (všechny ČR) -6:42,6 (3)\nVytrvalostní závod mužů: 1. Fak (Slovin.) 40:52,6 (0 trest. minut), 2. Laegreid (Nor.) -34,3 (1), 3. Ponsiluoma (Švéd.) -44,3 (2), 4. Giacomel (It.) -51,2 (2), 5. Dale-Skjevdal (Nor.) -1:24,4 (1), 6. Fillon Maillet (Fr.) -1:29,5 (3), ...14. Václavík -2:30,3 (2), 47. Mikyska -5:57,8 (3), 66. Krčmář -7:21,5 (6), 82. Mareček (všichni ČR) -8:39,0 (6)\nSobota 15. březnaZávod s hromadným startem žen: 1. Jeanmonnotová (Fr.) 39:41,8 (1 tr. okruh), 2. Todorovová (Bulh.) -16,4 (0), 3. Lampičová (Slovin.) -22,8 (1), 4. Richardová (Fr.) -41,5 (1), 5. Preussová (Něm.) -54,6 (2), 6. Magnussonová (Švéd.) -54,9 (0), ...15. Voborníková -1:21,6 (2), 16. Jislová (obě ČR) -1:21,9 (1).\nZávody s hromadným startem mužů: 1. Perrot 35:42,7 (1 tr. okruh), 2. Fillon Maillet (oba Fr.) -3,1 (1), 3. Laegreid (Nor.) -22,3 (1), 4. Fabien Claude (Fr.) -44,0 (1), 5. Nelin (Švéd.) -1:14,9 (1), 6. Uldal (Nor.) -1:18,0 (2), ...29. Václavík (ČR) -4:08,0 (7).\nNeděle 16. březnaSmíšená štafeta dvojic: 1. Gasparinová, Hartweg (Švýc.) 40:51,8 (0 tr. okruhů+7 dobíjení), 2. Skottheimová, Nelin (Švéd.) -9,4 (0+4), 3. Minkkinenová, Seppälä (Fin.) -12,1 (0+9), 4. Braisazová-Bouchetová, Jacquelin (Fr.) -19,9 (0+10), 5. Irwinová, Wright (USA) -21,2 (0+6), 6. Grotianová, Strelow (Něm.) -23,3 (0+8), ...18. Charvátová, Mareček (ČR) -2:42,4 (2+13)\nSmíšená štafeta: 1. Švédsko (Heijdenbergová, H. Öbergová, Ponsiluoma, Samuelsson) 1:09:07,5 (0+12), 2. Francie (Richardová, Michelonová, Perrot, Fillon Maillet) -14,8 (1+6), 3. Norsko (Kirkeeideová, Lienová, Dale-Skjevdal, Frey) -20,0 (0+10), 4. Rakousko -53,6 (0+7), 5. Itálie -1:01,0 (0+9), 6. Německo -1:03,6 (0+7), ...8. Česko (Jislová, Voborníková, Mikyska, Krčmář) -1:43,2 (0+8).\nPátek 21. březnaSprint mužů (10 km): 1. J. T. Bö 24:49,5 (0 tr. okruhů), 2. Laegreid -25,7 (0), 3. Dale-Skjevdal -36,7 (1), 4. Frey -46,6 (1), 5. Sörum (všichni Nor.) -59,8 (2), 6. Giacomel (It.) -1:01,1 (2), ...21. Hornig -1:44,2 (2), 23. Krčmář -1:50,7 (2), 32. Mikyska -1:59,2 (2), 35. Hák -2:07,5 (0), 42. Mareček (všichni ČR) -2:17,8 (1). \nSprint žen (7,5 km): 1. Preussová (Něm.) 20:57,2 (0), 2. Jeanmonnotová (Fr.) -0,2 (0), 3. Minkkinenová (Fin.) -21,9 (0), 4. Lienová (Nor.) -29,4 (0), 5. Simonová (Fr.) -31,9 (0), 6. Basergaová (Švýc.) -42,1 (0), ...19. Charvátová -1:09,3 (2), 25. Voborníková -1:21,6 (1), 60. Jislová -1:55,1 (2), 90. Plecháčová -2:57,6 (2), 97. Mikolášová (všechny ČR) -3:17,7 (2)\nSobota 22. březnaStíhací závod mužů (12,5 km): 1. Laegreid 31:45,0 (0 tr. okruhů), 2. J. T. Bö (oba Nor.) -15,5 (3), 3. Fillon Maillet (Fr.) -23,9 (1), 4. Giacomel (It.) -24,1 (1), 5. Frey -1:37,5 (2), 6. Dale-Skjevdal (oba Nor.) -1:46,4 (4), ...11. Hornig -2:08,4 (2), 17. Krčmář -2:43,9 (3), 36. Mikyska -3:38,3 (5), 47. Hák -4:42,9 (4), 51. Mareček (všichni ČR) -5:10,9 (3).\nStíhací závod žen (10 km): 1. Jeanmonnotová (Fr.) 30:16,9 (1), 2. E. Öbergová (Švéd.) -22,2 (2), 3. Häckiová-Grossová (Švýc.) -24,2 (2), 4. Lienová (Nor.) -25,8 (1), 5. Preussová (Něm.) -26,3 (3), 6. Bátovská Fialková (SR) -36,2 (1), 7. Voborníková -37,0 (0), ...19. Jislová -1:39,9 (1), 47. Charvátová (všechny ČR) -3:04,0 (6).\nNeděle 23. březnaZávod s hromadným startem žen (12,5 km): 1. Preussová (Něm.) 38:23,8 (1 trest. okruh), 2. E. Öbergová (Švéd.) -3,3 (3), 3. Jeanmonnotová -11,7 (1), 4. Michelonová -19,0 (3), 5. Botetová (všechny Fr.) -19,7 (2), 6. Bátovská-Fialková (SR) -24,3 (3), ...8. Voborníková (ČR) -34,4 (2)\nZávod s hromadným startem mužů (15 km): 1. Samuelsson (Švéd.) 39:11,8 (1 trest. okruh), 2. Perrot (Fr.) -5,6 (1), 3. Strömsheim -9,3 (0), 4. Laegreid (oba Nor.) -21,1 (1), 5. Fillon Maillet (Fr.) -30,7 (3), 6. Fak (Slovin.) -40,9 (0), ...10. Hornig -1:21,1 (2), 14. Krčmář (oba ČR) -1:34,8 (2).\n",
    "Date": "2025-03-23T17:46:00.0000000+01:00"
  },
  {
    "Url": "https://www.idnes.cz/zpravy/domaci/formule-ridic-praha-pribram-buk-dalnice-d4.A250908_170712_domaci_varg",
    "Title": "Expolicista s firmami a nezkolaudovanou vilou. Kdo je tajemný pilot formule z D4",
    "Categories": [
      "policie",
      "Zprávy z Příbrami a okolí",
      "řidič",
      "Zpravodajství",
      "Formule 1",
      "Dálnice D4"
    ],
    "Comments": 221,
    "Images": 30,
    "Content": "Právě tady, v malé obci Buk na Příbramsku, v dosud nezkolaudované vile na konci obce, „v polích“, na dohled od dálnice bydlí podnikatel Milan V. V\u00A0neděli ho zadržela policie, protože ho podezřívá, že právě on je tajemný řidič formule, která se už několikrát proháněla v provozu po dálnici D4 nebo po Pražském okruhu.\nPřipojte se ještě dnes a získejte:\n",
    "Date": "2025-09-08T18:35:00.0000000+02:00"
  },
  {
    "Url": "https://www.idnes.cz/zpravy/domaci/vlada-navratu-studentu-ss-do-skol-konec-rotacni-vyuky-otevirani-hotelu-koronavirus.A210517_050741_domaci_kop",
    "Title": "Středoškoláci jdou do školy 24. května, končí i rotační výuka na základních",
    "Categories": [
      "Koronavirus (covid-19)",
      "Koronavirus v Česku",
      "vláda České republiky",
      "Karel Havlíček",
      "Andrej Babiš",
      "Otevírací doba v obchodech v době svátků",
      "Školní rok"
    ],
    "Comments": 262,
    "Images": 27,
    "Content": " Bez rotací už na druhém stupni od 17. května vláda povolila výuku v Praze, ve Středočeském, Plzeňském, Karlovarském, Královéhradeckém Libereckém a Pardubickém kraji.  \nDruhé stupně ZŠ (a nižší ročníky víceletých gymnázií) budou od 24. května v celé ČR bez rotací. V případě antigenních testů se žáci budou testovat 1x týdně.\n „Teoretickou výuku mohou obnovit také vysoké školy, podmínkou jsou rozestupy 1,5 metru,“ uvedl ministr školství Robert Plaga. Na vysokých školách už v té době ale většinou bude zkouškové období.\n„Jsme si vědomi, že většina vysokých škol již přešla do zkouškového období,“ řekl po jednání vlády Plaga.\nTo, že vláda kývla na otevření hotelů na plnou kapacitu, potvdil iDNES.cz v průběhu jednání kabinetu vicepremiér Karel Havlíček.\n„Podmínkou je, aby všichni hosté byli schopni prokázat, že jsou očkováni, testováni nebo prodělali v minulých devadesáti dnech covid-19,“ řekl po jednání vlády Havlíček.\nPravidlo bude tedy podobné jako u ostatních služeb. Rozdíl bude jen v tom, že jednu ze splnění tří podmínek budou muset hosté prokázat.\n Vicepremiér také při pondělní návštěvě Berouna ještě před jednáním vlády řekl, že interiéry restaurací by se mohly otevřít v první polovině června, ale jen na polovinu kapacity, přičemž u stolu budou moci sedět maximálně čtyři lidé. \n Od 24. května bude možné pořádat kulturní akce pro tisíc osob venku a pět stovek lidí uvnitř, řekl před jednáním kabinetu ministr kultury Lubomír Zaorálek. Vláda to v pondělí podle něj určitě schválí, odhadoval Zaorálek.\nA nemýlil se. Kabinet to schválil, řekl ministr zdravotnictví Petr Arenberger.\n❗️Od 24. 5. se kulturní akce otevřou pro max. 1000 lidí venku, pro 500 uvnitř: s použitím antigen/PCR testů, s ochranou dýchacích cest a využitím kapacity max 50 % (venku i uvnitř). Konzumace jídla a nápojů v hledišti není povolena.\nKulturních akcí venku se od pondělí 17. května může účastnit maximálně 700 sedících diváků, kteří ale musí mít zakryté dýchací cesty a kteří mohou zaplnit maximálně polovinu míst k sezení.\nOd 24. května bude také moci uvnitř sportovat 30 lidí a 50 lidí venku, schválila podle Arenbergera vláda.\u00A0„Preferujeme tělocvik venku,“ řekl ministr školství Plaga k hodinám tělesné výchovy ve školách.\nCvičící osoby nemusí od úterý 18. května mír respirátor, stejně jako sportovci a trenéři, řekl po jednání vlády ministr Arenberger.\n„Od 31. května to bude 100 uvnitř a 200 venku a ve stejný termín by se měly rozjet i amatérské soutěže,“ avizoval v neděli premiér Andrej Babiš ve svém shrnutí týdne Čau lidi.\nOd 17. května může uvnitř pohromadě sportovat 10 lidí a 30 lidí venku, otevřely se zahrádky restaurací, obnovuje provoz fitness, posiloven a mohou se konat venkovní kulturní akce.\nZ „nekoronavirové agendy“ vláda schvália Národní plán obnovy s investicemi za zhruba 200 miliard korun. Vláda plánuje investovat zhruba 200 miliard korun, z toho 172 miliard chce Česko získat z EU.\nPlán je rozdělen\u00A0 na šest hlavních oblastí, největší část, zhruba 91 miliard korun, je určena na infrastrukturu a takzvanou zelenou transformaci.\nDalší peníze jsou určeny na digitalizaci, vzdělávání a trh práce, vývoj a inovace, podporu podnikání a zdraví.\n",
    "Date": "2021-05-17T06:10:00.0000000+02:00"
  },
  {
    "Url": "https://www.idnes.cz/kultura/film-televize/recemze-filmu-spojenec.A_464632",
    "Title": "RECENZE Spojenec: Loupež pro Fosterovou, Washingtona a Owena",
    "Categories": [
      "Denzel Washington",
      "Humor",
      "Jodie Fosterová",
      "Poradna: Barvy",
      "Poradna: Masky",
      "Vyloupení banky",
      "XXX - b) Film/TV"
    ],
    "Comments": 0,
    "Images": 28,
    "Content": "Ale protože je to Lee, do tradičního žánru vpašoval vedle tria hvězd i nezvyklé postupy a kritiku dnešní Ameriky.\nSkalní obdivovatelé snímků Malcolm X či 25. hodina se hroutí. Jak mohl jejich milovaný buřič Spike Lee natočit tak bohapustě tuctový film jako Spojence? Vždyť navenek tu není nic, co by už stokrát Hollywood neprovětral.\nUSA, 128 min\nrežie Spike Lee\nhrají Denzel Washington, Clive Owen, Jodie Fosterová, Willem Dafoe,\nKinobox: 78\u00A0%\nIMDb: 7.6\nBanka, do níž vtrhnou lupiči v čele s uhrančivým Clivem Owenem. Vyděšení rukojmí. Denzel Washington coby policejní vyjednavač. Nový prvek sice představuje Jodie Fosterová v roli právničky, jež má pro mocného klienta v přepadené bance zajistit záhadný obsah jeho bezpečnostní schránky, jenže se ukáže, že tak velké tajemství to zase není.\nJak zahnat klišéPřesto přese všechno představuje Spojenec dobře odvedenou práci. Díky rafinovanému závěru mu mnohý divák dokonce odpustí, že mění časové posloupnosti.\nHned v úvodu zní monolog Owenova hrdiny z cely a rukojmí, kteří v „reálném“ filmovém čase stále leží pod namířenými zbraněmi, se vynořují v prostřizích už coby pozdější svědkové u výslechu, takže se zdá, že více méně všichni přežijí.\nPůl napětí jako by zmizelo, jenže Lee je dovede budovat i jinými způsoby. Třeba jedinečnou hudbou, velmi zručně střihanou do útržků hovorů v ještě klidné bance, kdy se tradičně vydělují jednotlivé tváře příštích dramat - obvyklá směs pohlaví, barvy pleti a stáří od malého kluka přes ženu se zálibou v hlasitém telefonování až po astmatického staříka bažícího po televizní slávě.\nTo je pochopitelně otřelý model stejně jako charakteristika Washingtonova poctivého, leč nepřizpůsobivého poldy, který musí ještě chlácholit přítelkyni, jejíž bratr má problémy se zákonem.\nDo třetice se klišé týká popisných znaků všech profesních románů o zločinu, tedy sledu úkonů na místě činu, zátarasů, povelů, ostřelovačů, televizních štábů - ale opět zásluhou kamery jako by je člověk viděl poprvé. Lupiči navíc místo tmavých kukel nosí bílé masky s temnými brýlemi, takže spíše než běžné raubíře připomínají veselé přízraky z hororových Halloweenů či Vřískotů.\nNevšední zločinecSólo pro zločince Paradoxně Washington i Fosterová zůstávají ve stínu nevšedního zločince, pro nějž Owen našel přesnou směs přitažlivé mužnosti a černého humoru.\nV mezičase výchovně rozmlouvá zajatému chlapci krvavé počítačové hry, policistům dává hravé hádanky a vskutku originálně baví nesrozumitelným jazykem, podle policistů „něčím ze střední Evropy“, což je epizoda s nádhernou pointou. Ale už tady vystrkuje růžky kritika americké arogance a ignorance, poté vyostřená třeba ve scéně s Indem považovaným za Araba.\nFilm Spojenec je zkrátka šikovnou rovnicí o třech známých: starý žánrový obsah, nový filmařský obal plus módní obžaloba na téma, že hysterické Spojené státy vidí Al-Kajdu pod každým turbanem.\n",
    "Date": "2006-03-25T16:38:00.0000000+01:00"
  },
  {
    "Url": "https://www.idnes.cz/zpravy/revue/spolecnost/helena-dvorakova-herecka-rozhovor-tydenik-televize-rakovina.A250822_105250_lidicky_sub",
    "Title": "Věřím v sílu myšlenky, říká charismatická herečka Helena Dvořáková",
    "Categories": [
      "celebrita",
      "Celebrity",
      "Rozhovor",
      "Týdeník Televize",
      "Helena Dvořáková",
      "herec",
      "televize",
      "Kriminálka Anděl"
    ],
    "Comments": 0,
    "Images": 33,
    "Content": "Rakovina lymfatického systému v terminálním stádiu. Tuto diagnózu si Helena Dvořáková před osmi lety vyslechla od lékařů. A dozvěděla se i to, že většina takto nemocných zemře. Ovšem ona se jako zázrakem uzdravila. \nPředplatné můžete objednávat zde\n„Moje uzdravení spočívalo v komplexní, vědomé a dlouhodobé práci na sobě samé. Záleží hlavně na tom, čemu člověk věří. Já věřím v sílu myšlenky. Věřím, že k čemu člověk upíná své myšlenky, tam se vynoří odpověď, řešení. Pokud se tedy potřebujete uzdravit, je třeba soustředit se právě na myšlenku ,jsem zdraváʻ. Vlastně si stanovíte zcela konkrétní záměr. Jednoduchý, čistý, bez podmínek, které by ho mohly deformovat. \nDál už to chce hlavně pokoru, protože následují často náročné životní změny, které je třeba přijmout. Špitál a lékaři vám mohou v těžkých chvílích pomoct, ale úplně se uzdravit musíte sám. Absolvovala jsem chemoterapii a v jednu chvíli jsem s ní přestala, protože jsem cítila, že moje tělo už se uzdravuje. Lékaři ani rodina to sice nechápali a nesouhlasili s tím, ale pro mě bylo důležitější, co mi říká tělo a vnitřní hlas,“ prozradila herečka.\nV roce 2020 už byla zdravá. A také úplně jiná. Jak říká, nemoc naprosto proměnila její přístup k životu. Zbavila se starých vzorců chování, které ji přivedly až na pokraj smrti, a vybudovala si nové. Změnila náhled na svět, vztahy s rodinou, způsoby řešení konfliktů, stravování… Ale hlavně – pochopila, že podstatou zdravého života je schopnost mít rád sám sebe a vnímat své potřeby a touhy.\nAsi i proto se po uzdravení začala znovu intenzivně věnovat hudbě, kterou odmala miluje. „S kamarády Davidem a Petrou jsme dali dohromady kapelu, které pracovně říkáme DPH podle počátečních písmen našich křestních jmen. Známe se z Brna a znovu jsme se po letech potkali na lodi v Chorvatsku. Domluvili jsme se, začali jsme spolu hrát a předělali pár písniček, které máme rádi,“ říká. \n„Měli jsme i několik koncertů a zjistili jsme, že nejvíc nám vyhovuje hrát bez zvukové aparatury. Všichni tři zpíváme, David k tomu hraje na kytaru. Zvlášť v komorním prostředí kombinace našich hlasů krásně vynikne. Má to pozitivní, živoucí atmosféru, která je tak trochu protipólem dnešní doby stále více ovládané virtuální realitou a umělou inteligencí,“ doplnila Helena.\nHereckou práci ovšem kvůli hudbě rozhodně nezanedbává. Během uplynulého roku intenzivně natáčela pro televizi. Hlavně seriál Kriminálka Anděl, jehož sedmá řada vstupuje v těchto dnech do vysílání. Ztvárňuje v něm diváky milovanou vyšetřovatelku a policejní psycholožku Janu Chládkovou, která je jí prý v některých ohledech dost podobná. \n„Řekla bych, že s Janou máme společné analytické myšlení. Místo vžívání se do problémů se je snažíme brát takové, jaké jsou. Logicky a pragmaticky. Jana je ve svém uvažování rychlá a věci řeší okamžitě, stejně jako já,“ říká s úsměvem.\nRozhovor vychází 26. srpna v Týdeníku Televize č. 36.\n",
    "Date": "2025-08-25T00:00:00.0000000+02:00"
  },
  {
    "Url": "https://www.idnes.cz/sport/tenis/davis-cup-cesko-usa-florida-lehecka-mensik.A250913_030552_tenis_pls",
    "Title": "Na začátek Davis Cupu remíza. Lehečka bodoval, Menšík prohrál s domácí hvězdou",
    "Categories": [
      "Jakub Menšík",
      "Jiří Lehečka",
      "Davis Cup",
      "Taylor Fritz"
    ],
    "Comments": 8,
    "Images": 31,
    "Content": "„Je to slušný výsledek. Pořád se držíme toho, že Američané jsou lehcí favorité. Tím, že je to po pátku 1:1, se splnily papírové předpoklady,“ řekl českým novinářům kapitán Berdych. \nUtkání na Floridě mělo původně začínat v pátek v šest večer tamního času, ale ve státě na východě USA aktuálně vrcholí hurikánová sezona a sužují ho časté deště, které v Delray Beach trápí i tenisty. Zápas Lehečky a Tiafoea tak nabral hodinu a půl zpoždění.\nPřesto se český tenista, který po úspěšném US Open poprvé pronikl do elitní dvacítky globálního hodnocení, činil. \nŠestnáctý hráč světa Lehečka zdolal o třináct příček níže postaveného Tiafoea poprvé v kariéře a oplatil mu předchozí dvě porážky. Daviscupový duel zvládl za hodinu a 18 minut, nepřišel v něm ani jednou o servis, sám soupeře brejkl celkem třikrát.\nČeský reprezentant sice ve druhém gamu úvodní sady nevyužil dvě šance na prolomení Američanova servisu, za stavu 4:3 ale dostal další příležitost a Tiafoe při ní zahrál dvojchybu. Lehečka poté set dopodával.\nNa začátku druhého dějství získal svěřenec trenéra Michala Navrátila další brejk, ujal se vedení 2:0 a Tiafoe se už do utkání nevrátil. V páté hře ho Lehečka brejkl ještě jednou a duel dotáhl do vítězného konce.\n„Klíčové bylo dobře začít. Po celém dni čekání, kdy jsme se kvůli počasí neměli možnost pořádně rozehrát, jsem se dostal na kurt jen na deset minut před zápasem. Bylo to hektické,“ řekl Lehečka českým novinářům. „Jsem spokojený s výkonem i s tím, jak konzistentní jsem v průběhu celého zápasu byl.“ \nDvacetiletý Menšík prohrál s Fritzem druhý ze tří vzájemných zápasů a nenavázal proti němu na letošní vítězství z turnaje v Miami. Pátý tenista světa, který ve čtvrtek chyběl při slavnostním losování kvůli zdravotním potížím, vyhrál duel za hodinu a 41 minut. Menšíkovi vzal pětkrát podání, zaznamenal také devět es.\n„Byl to náročný zápas. Bylo v něm pár věcí, které bych chtěl udělat lépe, ale jede se dál,“ přemítal 20letý Čech. „Určitě jsem mohl předvést lepší výkon na servisu, Taylor servíroval o dost lépe než já. Měl jsem slabší procento prvního podání, a tak jsem se trápil.“ \nOba tenisté zahájili utkání ztracenými servisy. Druhá polovina setu ale vyšla lépe Fritzovi, který v sedmé hře získal další brejk a utekl do vedení 5:3. Ačkoliv Menšík v devátém gamu odvrátil na podání čtyři setboly, Američan si vzápětí vypracoval při servisu další tři možnosti a hned tu první využil.\nTaké na začátku druhé sady přišel Menšík o podání. Když ho navíc český hráč ztratil i v páté hře, Fritz si vypracoval náskok 5:1. V osmém gamu sice Menšík odvrátil na returnu tři mečboly po sobě, vzápětí ale nedotáhl na servisu vedení 40:0. Fritz dostal čtvrtou možnost na ukončení zápasu a tu už proměnil.\nUtkání bude v sobotu od 20:00 SELČ pokračovat čtyřhrou, do které jsou zatím nahlášení Tomáš Macháč a Adam Pavlásek proti Rajeevu Ramovi a Austinu Krajickovi. Následovat by měly dvouhry Lehečka vs. Fritz a Menšík vs. Tiafoe. Složení se ale může ještě změnit.\nCelkově se hraje na tři vítězné zápasy, vítězové postoupí do osmičlenné závěrečné fáze, kterou bude od 18. do 23. listopadu hostit Boloňa.\nČeští tenisté hrají v Davis Cupu s Američany posedmé, zatím s nimi mají nelichotivou bilanci 1:5. Dosud jedinkrát je porazili v roce 1996, kdy uspěli v Praze 3:2 na zápasy.\nUSA - Česko 1:1 po prvním dnu\nTiafoe - Lehečka 3:6, 2:6Fritz - Menšík 6:4, 6:3\n",
    "Date": "2025-09-13T03:26:00.0000000+02:00"
  },
  {
    "Url": "https://www.idnes.cz/hobby/domov/profesionalni-organizator-kouc-poradek-v-domacnosti-jana-volencova.A250827_111946_hobby-domov_mce",
    "Title": "S životním úklidem začněte klidně hned, bez ohledu na věk, radí koučka pořádku",
    "Categories": [
      "Sběratelství",
      "Tipy a triky pro efektivní úklid domácnosti podle profesionálů",
      "úspory",
      "Životní styl",
      "Hobby - domov",
      "Úklid",
      "kniha",
      "Švédsko"
    ],
    "Comments": 14,
    "Images": 30,
    "Content": "Sama říká, že pomáhá lidem odlehčit domovy i hlavy. „Pomáhám jim vytřídit jejich věci a uspořádat si je přehledně, aby se v tom vyznali. Aby díky tomu byla pro ně údržba domácnosti i celé každodenní fungování snazší, lehčí a radostnější.“ \nCo konkrétně tedy pro své klienty –  a spolu s nimi – děláte?Jdu na to jednak přes tu fyzickou práci s věcmi – hodně je přeskupujeme, bereme do ruky, třídíme, posíláme z domu, ale používám hodně i koučovací techniky. Otázky, které lidem pomůžou se na ty věci dívat z jiného úhlu a možná i nastartovat nějakou dlouhodobější změnu. Aby se kolem sebe dívali jinak a vědomě s tím pracovali.\nPřipojte se ještě dnes a získejte:\n",
    "Date": "2025-08-28T00:00:00.0000000+02:00"
  },
  {
    "Url": "https://www.idnes.cz/plzen/zpravy/plzen-mezinarodni-festival-divadlo-moving-station-herci-inscenace.A250904_868040_plzen-zpravy_vb",
    "Title": "Festival Divadlo nabídne zážitky, ale i podněty k zamyšlení nad světem",
    "Categories": [
      "Zprávy z Plzně a okolí",
      "Plzeňský kraj",
      "divadlo",
      "festival",
      "režisér",
      "představení",
      "Česká republika",
      "Plzeň"
    ],
    "Comments": 0,
    "Images": 31,
    "Content": "Krátce po své červencové premiéře na Festivalu d’Avignon přijede do západočeské metropole nejnovější inscenace Vzdálenost portugalského dramatika, režiséra a ředitele avignonské přehlídky Tiaga Rodriguese. Inscenaci, jejíž děj se odehrává na Zemi a na Marsu roku 2077, koprodukoval také plzeňský festival.\nNěmecký Berliner Ensemble přiveze zřídka uváděnou inscenaci Bertolta Brechta z prostředí masného průmyslu v Německu konce 30. let minulého století Svatá Johanka z jatek v režii Dušana D. Pařízka.\nBudapešťský soubor Proton světoznámého režiséra Kornéla Mundruczóa v Maďarsku kvůli nulové podpoře státu nevystupuje a bojuje na hraně přežití. Jedinou šancí tak zůstává zahraničí. Do Plzně stejně jako na další prestižní evropské festivaly přiveze inscenaci Parallax, intimní vyprávění o složitosti židovské identity napříč třemi generacemi jedné maďarské rodiny.\nTradiční host festivalu, Slovenské národné divadlo, zakončí hlavní část festivalu inscenací Tatarka režiséra Dávida Paška, vycházející z literární tvorby slovenského spisovatele a publicisty Dominika Tatarky.\nTuzemský program se pro návštěvníky tradičně stane šancí vidět na jednom místě během pěti dnů výběr z nových, výjimečných inscenací, které se urodily za uplynulou sezonu na scénách v Brně, Liberci, Ostravě, Plzni, Praze, Uherském Hradišti a Ústí nad Labem. \nNa hlavní část festivalu tradičně naváže epilog a v něm tři pražské inscenace – Kartonový taťka (režie Michal Vajdička) Divadla v Dlouhé, Rande s feministou (režie Pavel Ondruch) Divadla Ungelt a Heda Gablerová – naostro (režie Jiří Havelka) Činoherního klubu.\nPlzeňské Divadlo J. K. Tyla se představí múzickou inscenací Požár v režii Josefa Doležala a Divadlo Alfa představením Pravdu má každý svou (?) režiséra Jakuba Vašíčka.\nProgram festivalu zahrnuje alternativní představení sekce Johan, provozovatele Moving Station, debaty, studentské workshopy a výstavu.\nVstupenky jsou k dostání na www.festivaldivadlo.cz. Podle aktuálních informací pořadatelů jsou na řadu představení vstupenky stále dostupné a počítat lze i s tím, že se během festivalu budou uvolňovat některé rezervace.\n„I letos jsme připravili program, který propojuje výjimečné inscenace domácí i evropské tvorby – a zároveň odráží trendy současného světa,“ říká ředitel festivalu Jan Burian. „Věřím, že i letos diváky osloví svou rozmanitostí a odvahou a že jim nabídne nejen silné zážitky, ale i podněty k zamyšlení nad světem, v němž žijeme,“ doplnil. \n",
    "Date": "2025-09-06T08:01:00.0000000+02:00"
  },
  {
    "Url": "https://www.idnes.cz/auto/zpravodajstvi/analyza-deloitte-evropske-automobilky-emisni-cile-elektromobil-green-deal.A250219_140658_automoto_fdv",
    "Title": "Analýza: Evropské automobilky musejí v plnění emisí zrychlit, Čína je napřed",
    "Categories": [
      "Evropská unie",
      "Zelená dohoda pro Evropu (Green Deal)",
      "automobilka",
      "Čína",
      "Elektromobil",
      "automobilový průmysl",
      "spalovací motor",
      "Deloitte\u00A0"
    ],
    "Comments": 0,
    "Images": 44,
    "Content": "Emise automobilového průmyslu musejí za deset let klesnout na nulu, připomíná analýza. Pokud nedojde v Bruselu k přehodnocení Green Dealu, nebudou moci automobilky po roce 2035 prodávat auta se spalovacími motory (přesněji řečeno, budou moci prodávat jen auta s nulovými emisemi – tedy výhradně elektrická).\n„Český trh, který je stále z drtivé většiny tvořen spalovacími motory, čelí při přechodu na bezemisní dopravu značným překážkám. Přechod k elektromobilitě v České republice komplikuje nedůvěra spotřebitelů, pomalý technologický vývoj, nedostatečná infrastruktura pro dobíjení aut a na to navazující neochota českých řidičů obměnit svá vozidla. Z\u202Fnepřipravenosti evropského trhu profituje především Čína, která naopak počet elektromobilů meziročně zdvojnásobila,“ shrnuje Deloitte.\nSpotřeba paliv v silniční dopravě tvoří 12 % celosvětových emisí skleníkových plynů a více než tři čtvrtiny všech emisí z\u202Fdopravy. „Vzhledem k nařízení Evropské unie se očekává, že\u202Fv\u202Fpříštích pěti letech klesne počet vozidel se spalovacími motory přibližně o 15 až 20 %,“ vyplývá z analýzy dekarbonizace od Deloitte.\n„Akční plán čisté mobility ministerstva dopravy předpokládá, že do roku 2035 bude na českých silnicích 1 milion elektromobilů. To by ovšem znamenalo zvýšení počtu nově registrovaných elektromobilů o\u202F85\u202F%, což je mimořádně odvážný cíl, který se výrazně rozchází se současným stavem a chováním automobilového trhu. Zatímco z Evropské unie sílí tlak na bezemisní dopravu, produkce elektromobilů v\u202FČesku meziročně klesla o\u202F16\u202F% kvůli klesajícímu zájmu ze strany spotřebitelů,“ vysvětluje Gabriel Marosi,\u202Fředitel pro udržitelnost a ESG ve\u202Fspolečnosti Deloitte.\nEvropská směrnice stanovuje ambiciózní cíl dosáhnout nulových emisí během příštích deseti let, což však nutně vyžaduje zásadní transformaci českého vozového parku, který je stále převážně založen na\u202Fspalovacích motorech. Více než 60 % z\u202Fnich však v\u202Fnásledujících deseti letech dosáhne hranice své životnosti a pokud nedojde k vyřazování starších vozidel, lze očekávat zpomalení růstu nových registrací vozidel.\n„Český vozový park vykazuje značnou míru setrvačnosti, což může v následujících letech výrazně zkomplikovat dekarbonizační transformaci celého odvětví. Roli hraje i to, že typický český zákazník je poměrně konzervativní a k velkým změnám se staví spíše rezervovaně. Navíc jsem přesvědčen, že růst poptávky po elektrických vozidlech nenastane, dokud nebude vyřešena dobíjecí infrastruktura a dokud nedojde ke zvýšení dojezdu elektromobilů,“ doplňuje Milan Kulhánek,\u202Fvedoucí pro oblast dodavatelského řetězce a\u202Fautomobilového průmyslu ve\u202Fspolečnosti Deloitte.\nNaplnění emisních cílů bude navíc vyžadovat posílení technologického vývoje. Elektrifikace dopravy bude vyžadovat nejen rozšiřování dodavatelských řetězců baterií, budování dobíjecí infrastruktury a\u202Fzlepšení řízení sítí. Evropské automobilky také čekají výrazné investice do technologií i softwarů včetně umělé inteligence a autonomního řízení.\n„V následujících patnácti letech pak můžeme očekávat až čtyřicetinásobné zvýšení poptávky po lithiu, niklu a dalších kritických minerálech pro výrobu baterií. To sice otevírá mnoho nových byznysových příležitostí, ale bohužel mimo Evropu – zejména v Číně, protože většinu těchto surovin u nás zkrátka nemáme. I to je jeden z důvodů, proč je nyní automobilový průmysl v problémech. V budoucnu snad pomůže technologický pokrok, protože materiály stačit nebudou a bude nutné hledat alternativní cesty,“ říká Milan Kulhánek.\n„Velkou výzvou pro automobilový trh z hlediska dekarbonizace je rovněž konkurenceschopnost, kterou dlouhodobě ohrožují rychle rostoucí asijské trhy, zejména pak Čína. Ta v tomto odvětví využila příležitosti a v posledních letech tamější trh astronomicky roste,“ píše se v analýze Deloitte. \n„Zatímco v České republice podle údajů Sdružení automobilového průmyslu produkce elektrických automobilů klesla o 16 %, počet nově registrovaných elektromobilů v Číně se zdvojnásobil. Prodeje vozidel se\u202Fspalovacími motory zde naopak klesly o více než čtvrtinu. Čínské automobilové značky intenzivně expandují na evropský trh, zatímco evropské značky na čínských trzích tak úspěšné nejsou.“\nV rozhovoru pro čínskou národní televizi Wang Čchuan-fu. generální ředitel čínské elektromobilky BYD řekl, že čínská elektrická vozidla jsou „asi tři až pět let napřed“ před konkurencí, pokud jde o produkty, technologie a průmyslovou výrobu.\n„V roce 2023 tato země (Čína, pozn. iDNES.cz) předstihla Japonsko a stala se největším světovým vývozcem automobilů navzdory 17% clům, které v té době uplatňovala Evropa (nyní až 35 % plus 10 % základní sazba) a 25 % v USA (nyní s Trumpem 100 procent). Výhody, kterých se těší čínský automobilový průmysl, jsou dobře známé: významné vládní dotace, dobře rozvinuté dodavatelské řetězce a obrovský domácí trh,“ uvádí magazín Quattroruote.\nNáskok čínských automobilek v oblastí elektrických pohonů přiznávají i zavedené automobilky ze zbytku světa. Tradiční koncerny se často perou o přízeň ambiciózních čínských startupových automobilek. Příkladem může být souboj Stellantisu a Volkswagenu o mladou automobilku Leapmotor (založeno 2015); její elektromobily nyní vyrábí Stellantis v Polsku ve fabrice po fiatech.\nExperti Deloitte se shodují, že automobilový průmysl v Evropě silně ovlivní i chystaná regulace, která na konci letošního roku začne dopadat na celou řadu firem v dodavatelském řetězci automobilového sektoru i mimo něj. Jedná se o EUDR, nařízení EU proti odlesňování. To nejprve dopadne na velké a střední podniky, se zpožděním pak i na malé firmy a mikropodniky. Jeho cílem je kontrolovat a regulovat komodity, které se významně podílejí na celosvětovém odlesňování a znehodnocování lesů.\n„Tato chystaná regulace se dotkne obrovského množství podniků napříč průmyslovými odvětvími, protože dopadne na velkou část jejich dodavatelských řetězců. Z našich dosavadních zkušeností jasně vyplývá, že proces příprav na EUDR je pro dotčené firmy náročný, a i těm nejrychlejším zabere minimálně měsíce. Z našeho nedávného průzkumu přitom vychází, že 90 % dotčených podniků v Česku ještě ani nezačalo s přípravami, přitom sankce za neplnění povinností mohou být obrovské,“ dodává Milan Kulhánek z Deloitte. Nedodržení těchto povinností může být tvrdě pokutováno až čtyřmi procenty celkového ročního obratu společnosti.\n",
    "Date": "2025-02-21T00:00:00.0000000+01:00"
  },
  {
    "Url": "https://www.idnes.cz/zpravy/domaci/milos-gregor-rozstrel-dezinformace-spd-ano-rusko-fake-news.A240205_220218_domaci_vov",
    "Title": "Fialův poradce: Dezinformátoři jsou v SPD i v ANO. Blokují mě na Facebooku",
    "Categories": [
      "iDNES TV - Podcasty",
      "Miloš Gregor",
      "Rozstřel",
      "Rozstřel",
      "Hnutí ANO",
      "SPD - Svoboda a přímá demokracie - Tomio Okamura",
      "Petr Fiala",
      "Facebook"
    ],
    "Comments": 836,
    "Images": 29,
    "Content": "To, že nedostatečně bojuje s dezinformacemi, vyčetl nedávno vládě prezident Petr Pavel. Podle Miloše Gregora je ale kritika hlavy státu nespravedlivá.\n„Vláda určitě může dělat víc a troufám si říct, že je spousta velkých témat a pomyslných domácích úkolů, které jsme jako Česká republika v této oblasti nesplnili. Ale zase říkat, že vláda nedělá vůbec nic, nebo když použiji slova pana prezidenta, že dělá méně než minimum, tak mi to přijde dost zkratkovité a neférové,“ myslí si poradce.\nDezinformace je podle premiérova poradce informace, která je lživá nebo nějakým způsobem zkresluje realitu a je šířena záměrně s cílem oklamat publikum. Na jejím počátku je ale jednoznačná lež, kterou lze jednoduše vyvrátit.\nZa dezinformátora by však neměl být považován člověk, který pouze prezentuje odlišný názor a nedopouští se přitom lži. „Pokud někdo například sympatizuje s diktátorem, tak já si tohoto člověka nebudu vážit, ale není to dezinformátor nebo lhář. Jen věří něčemu, co je pro mě neakceptovatelné.“\nRole Miloše Gregora jako premiérova poradce pro informační gramotnost a boj s dezinformacemi nespočívá v tom, že by upozorňoval na hrozby ze strany zahraničních zpravodajských služeb, které by mohly ohrozit integritu českého státu. To má v rámci své agendy na starosti premiérův poradce pro otázky národní bezpečnosti Tomáš Pojar.\nPro Miloše Gregora představuje nejdůležitější úkol co nejlepší strategická komunikace státních institucí. Každé ministerstvo, každý úřad totiž komunikuje s veřejností a snaží se individuálně vyvracet dezinformace, které se objevují ve veřejném prostoru, a to na denním pořádku.\nDůležité podle něj je, aby stát mluvil jednotně a dokázal reagovat na lži, které mohou představovat významný problém. To se podle Gregora podařilo například při tragédii na Filozofické fakultě Univerzity Karlovy.\n„Tehdy se dařilo dezinformace velice rychle vyvracet. Když se například objevila fáma, že střelec má být údajně Ukrajinec, tak velice záhy dostali novináři odpověď, kde bylo věrohodně doloženo, že to Ukrajinec není. Nebo když se objevily informace, že má mít ukrajinské zbraně nebo zbraně, které měly putovat na Ukrajinu, dostali novináři okamžitě zprávu, že to tak není.“\nKdo tedy podle něj nejčastěji v Česku dezinformace produkuje? „Dezinformací z Ruska je tady nemalé množství, ale my si tady jejich velkou část produkujeme sami. Jsem přesvědčen, že lidi, kteří tohle záměrně vyrábí, je třeba postihovat a tvrdě trestat, protože tím podvrací a rozvrací společenskou soudržnost.“\n„Často využívají strach, hrají na nejnižší emoce a pudy a jenom se na tom cynicky snaží vydělat politicky nebo finančně,“ dodává Gregor.\nA jaké má stát v tuto chvíli prostředky na to, aby čelil dezinformacím? „Pokud někdo cynicky a opakovaně šíří dezinformace, tedy lži, které jsou společensky nebezpečné, máme legislativu, která pamatuje na šíření poplašných zpráv. A myslím si, že by tady měla být tahle legislativa uplatňována.“\n„Pokud tomu část společnosti naletí, nevidím cestu v tom, abychom tuto část nějak trestali nebo sankcionovali. Spíše bychom měli omezovat ty, kteří jsou těmi cynickými politickými šmejdy, protože se chovají jako prodejci hrnců,“ říká Gregor.\n„Do příštích sněmovních voleb máme přibližně něco přes rok a půl a ve Sněmovně máme politické rozložení sil, jaké máme,“ konstatuje poradce. „A ve chvíli, kdy SPD z velké části roste na dezinformacích nebo emocích, které tyto dezinformace vyvolávají, a i u hnutí ANO můžeme občas vidět, že k tomu má také tendenci sklouznout, vzpomeňme na prezidentskou kampaň pana Babiše před druhým kolem, tak si nedovedu představit, že by teď vláda přišla s nějakým velkým zákonem, který by tohle nějak řešil.“\n„Asi nám ale chybí nějaký mediální zákon, který by reflektoval realitu online světa a našeho fungování v online prostředí,“ míní Gregor. „Pokud jde o nějaké vlivové operace, tam musí být aktivní zpravodajské služby a další orgány, ale pokud se bavíme o běžných řetězových mailech a nesmyslech na sociálních sítích, na internetu a v hospodách, tak jsem opravdu přesvědčen o tom, že cesta je opravdu ve vzdělávání společnosti.“\nNikdy podle něj nedosáhneme stavu, kdy budeme stoprocentně všichni umět identifikovat manipulace a lživé informace. „Ale měli bychom se snažit, aby procento lidí, kteří tuto schopnost nemají, bylo stále menší. A také abychom se dokázali rozhodovat na základě hodnot, kterým věříme, a ne informací, které nám někdo podsouvá na základě manipulací.“\nJaký je záměr vlády v boji proti dezinformacím na školách? Nemohly by v osvětě pomoci také knihovny? A jakou roli v boji proti fake news mají hrát média? I na to odpovídal Miloš Gregor v Rozstřelu.\n",
    "Date": "2024-02-06T11:00:00.0000000+01:00"
  },
  {
    "Url": "https://www.idnes.cz/sport/cyklistika/l-etape-czech-republic-2024-trasy-profily-horska-etapa.A231121_144443_cyklistika_mkou",
    "Title": "Trasy L’Etape odtajněny. Klasika kolem Prahy, vrchařská výzva na jihu Čech",
    "Categories": [
      "L’Etape by Tour de France",
      "Silniční cyklistika",
      "Česká republika",
      "Cyklista"
    ],
    "Comments": 9,
    "Images": 33,
    "Content": "Celkem 101 kilometrů, více než 2 100 výškových metrů. Start i cíl v jihočeských Prachaticích. Mezitím třeba návštěva Českého Krumlova, hory Kleť či vojenského újezdu Boletice, který je pro veřejnost obvykle uzavřen.\nPrávě tato lákadla nabízí nová horská trasa. Amatérští závodníci a nadšenci se na ni vydají 17. srpna příštího roku.\n„Jedním z důvodů, proč jsme ji zařadili, bylo, že jsme chtěli vyslyšet poptávku cyklistů,“ vysvětluje Tomáš Pravenec, šéf pořádající agentury Petr Čech Sport. „Spousta z nich s námi na L’Etape začínala a spousta se spolu s ní posunula a touží po nové výzvě. Dalším důvodem bylo, že jsme se v Praze a ve Středních Čechách přiblížili kapacitnímu maximu. Abychom mohli na tratě dostat další lidi, potřebovali jsme novou lokalitu.“\nProfil horské trasy L'Etape Czech Republic 2024.\nMapa horské trasy L'Etape Czech Republic 2024.\nHorská trasa bude mít kapacitu tisíc zájemců. Pořadatelé ale upozorňují, že volná místa ubývají. Zaplněná je stejně jako pražská etapa už z více než poloviny. Hlásit se je možné online na stránkách závodu.\nKdo se na vrchařskou trať vydá, může počítat se všemi dalšími lákadly, na které jsou lidé zvyklí ze závodu kolem Prahy. Uzavřené silnice, občerstvovací zastávky, bohaté zázemí startovního a cílového prostoru.\nSamozřejmě také fanzony a skvělá atmosféra, vždyť právě ta je pro mnohé hlavní důvod, proč se klání účastní. Na chvíli si i amatéři mohou připadat jako profesionálové na Tour de France.\n„Bude se jednat o těžkou výzvu, ale nadále stavěnou a promyšlenou tak, aby se jí nemusel žádný z cyklistů obávat,“ vysvětluje ředitel horské etapy Svatopluk Fořt. „Nechceme horskou variantu závodu dopřát jen vyvoleným. Jde nám o sdílení zážitků. Průměr bude nastavený tak, aby trasu mohl absolvovat i člověk, který nemá prostor trénovat šestnáct hodin týdně.“\nKdo by si přece jen na horskou trasu z jakéhokoliv důvodu netroufl, stále se může hlásit na hlavní závod v Praze a ve Středočeském kraji. Ten se odehraje v tradičním termínu 15. června.\nI Praha a okolí může pro mnohé představovat výzvu, na rozdíl od horské etapy ale nabízí více variant, z kterých závodníci mohou volit podle své výkonnosti.\nNejdelší bude měřit 130 kilometrů a jezdci na ní nastoupají 1 900 výškových metrů, prostřední čítá 105 kilometrů s 1 400 výškovými metry a nejkratší 60 kilometrů se 700 výškovými metry.\nMapa dlouhé trasy L'Etape Czech Republic 2024.\nOpět se bude začínat a končit na Strahově a také platí, že se pojede na západ od Prahy. Proti minulým ročníkům však trasa doznala změn.\nChybí na ní obávané kostkové stoupání u Křivoklátu či serpentiny za mostkem v Podkozí. Podkozí se tentokrát projede v protisměru a celá trasa zamíří více na jihozápad. I na kopce ale dojde – nedaleko Berouna třeba půjde o výstup na Zdejcinu.\nMaximální kapacita pražského závodu je 3 500 lidí, přičemž dlouhá trasa pojme až tisíc cyklistů, střední trasa maximálně 1 500 závodníků a krátká trasa 1 000.\n„Největší zájem je o trasu střední, která je již nyní z 90 procent vyprodaná,“ zdůrazňuje Přemysl Novák, ředitel projektu. „Třetí ročník ukázal, že mnoho cyklistů ze střední trasy bylo ve skvělé formě. Věříme, že pro ně bude výzvou připravit se na absolvování dlouhé trasy, která je nepatrně zkrácená, a mírně klesne také počet výškových metrů.“\nDalší novinky poté spočívají ve dvou nových kategoriích. \nNa krátké pražské trase či srpnové horské se lidé mohou hlásit do takzvané kategorie Heroes, jejíž podmínkou je, že účastníci budou muset jet na kolech vyrobených před rokem 1989 a zároveň budou muset mít dobové oblečení či místo dnešních nášlapných pedálů klasické klipsny.\n„Cítíme mezi fanoušky velkou dávku nostalgie a také zdravého bláznovství,“ uvedl Novák. „Spoustu takových kol jsme viděli v minulých ročnících podél trati i na samotném Strahově, jejich majitelé s nimi dotvářeli skvělou atmosféru projektu. Tato aktivita jim dovolí vyvézt jejich letité miláčky přímo na trať závodní akce.“\nJán Svorada (vlevo) a Jiří Ježek s manželkou na startu české L’Etape\nPatronem kategorie bude Ján Svorada, etapový vítěz ze všech tří Grand Tour či slavného dojezdu na Champs-Élysées.\nVedle Svorady zůstávají ambasadory Zdeněk Štybar, Martina Sáblíková, Tomáš Bábek a nově se patronkou stává i Tereza Huříková, juniorská světová šampionka v cross country a v silniční časovce, která bude zašťiťovat horskou etapu.\nBábek bude patronem druhé nové kategorie. Pořadatelé ji nazývají Gruppetto a – jak už vypovídá její název – bude určená pomalejším cyklistům, těm, kteří se chtějí do cíle dostat bez ambicí na umístění.\n„U střední červnové trati a srpnovém eventu pojede tato skupina pod vedením Tomáše. Její účastníci nebudou muset absolvovat náročnější jízdu ve velkém pelotonu, ale pěkně v klidu si trať odjedou s profesionálním vodičem a také jistotou stihnutí časového limitu,“ vysvětluje Novák.\nNa rozdíl od cyklistů, kteří jedou v gruppettu třeba na Tour de France, si amatéři budou moci podle slov organizátorů užít i bohaté občerstvovací zastávky, nebo dokonce kávu.\nKaždý by si tak měl přijít na své.\n",
    "Date": "2023-11-21T19:01:00.0000000+01:00"
  },
  {
    "Url": "https://www.idnes.cz/sport/atletika/mistrovstvi-sveta-2025-dejiste-tokio.A220715_083607_atletika_ten",
    "Title": "Po Eugene a Budapešti v Tokiu. Mistrovství světa v atletice se vrátí do Asie",
    "Categories": [
      "Mistrovství světa v atletice",
      "Tokio",
      "Asie",
      "Sebastian Coe",
      "MS v atletice 2023 v Budapešti"
    ],
    "Comments": 0,
    "Images": 29,
    "Content": "Tokio loni hostilo letní olympijské hry a mistrovství světa se do něj vrátí při příležitosti stoletého výročí národního atletického svazu. „Věřím, že pro Japonsko půjde o zlatý hřeb oslav,“ řekl šéf atletické federace Sebastian Coe.\nAtletické mistrovství se v Japonsku, které při volbě pořadatele dostalo přednost před Keňou, Polskem a Singapurem, uskuteční potřetí v historii. V roce 1991 šampionát hostilo Tokio, v roce 2007 se závodilo v Ósace.\n",
    "Date": "2022-07-15T08:42:00.0000000+02:00"
  },
  {
    "Url": "https://www.idnes.cz/plzen/zpravy/plzen-evropske-hlavni-mesto-kultury-pripominka-vyroci-show-oslava.A250913_091935_plzen-zpravy_zdo",
    "Title": "Plzeň slaví s loutkami i akrobaty. Skrytou hvězdou světové show je i jeřábník",
    "Categories": [
      "Zprávy z Plzně a okolí",
      "Plzeň",
      "show",
      "Akrobacie",
      "Evropské hlavní město kultury"
    ],
    "Comments": 0,
    "Images": 29,
    "Content": "Náměstí Republiky v Plzni se v pátek večer zcela zaplnilo lidmi podobně jako při slavnostním zahájení ročního programu Evropského hlavního města kultury v roce 2015. Zahrála rocková kapela The Rackers, následně centrem prošel průvod sedmi obřích loutek francouzské divadelní společnosti Picto Facto. \nVyšel z náměstí a pokračoval Riegrovou ulicí k Velkému divadlu, k Brance a Františkánskou ulicí došel zpět na náměstí. Herci v rámci cesty městem předvedli sedm drobnějších představení.\nNásledovala exhibice španělské akrobatické skupiny Voalá Station s hudebním doprovodem kapely Duchamp Pilot. V rámci hodinové show s názvem Muaré Experience se dvanáct akrobatů vznášelo několik desítek metrů nad hlavami diváků zavěšených i se soustavou dekorací na laně pod velikým jeřábem. Představení provázela také působivá světelná show.\nDramaturgii večera pro Plzeň připravil Jiří Suchánek, který před deseti lety šéfoval programu Evropského hlavního města kultury. Pořadatelé na velkých obrazovkách připomněli hlavní pilíře ročního programu a osobnosti, které se na něm podílely.\nSkrytou hvězdou představení, které má světové parametry a jeho protagonisté s ním procestovali většinu kontinentů, byl také jeřábník, který celou show uváděl po dobu zhruba šedesáti minut do pohybu. Nepřijel s umělci, pracuje pro známou stavební firmu APB - Plzeň, jejíž jeřáb si skupina pro své představení pronajala.\n„Trénoval jsem s nimi jen dvě hodiny ve čtvrtek. Není to tak složité,“ usmíval se Jiří Urbánek v kabině jeřábu, který uzvedne až stotunové břemeno a rameno umí vysunout až do 60 metrů nad zem. \n„Dostával jsem vysílačkou pokyny překládané českým kolegou. Bylo to jednoduché: nahoru, dolů, rychleji, pomalu, zpátky. Všechno vidím i na displeji na záběrech z kamer, které jeřáb má,“ vysvětloval. Akrobati se podle něj pohybovali ve výšce až 38 metrů nad zemí.\nV rámci projektu Plzeň v září se na náměstí reprízuje celá show ještě v sobotu večer od 18.30 hodin. V neděli od 18 hodin pak bude patřit Divadlu J. K. Tyla, vystřídají se všechny čtyři umělecké soubory a z divadla je živě ze streamu na LED obrazovkách doprovodí jejich orchestry.\n",
    "Date": "2025-09-13T10:53:00.0000000+02:00"
  },
  {
    "Url": "https://www.idnes.cz/volby/volby-2025-moravskoslezsky-kraj-stanjura-juchelka-rajchl-sebelova-cernohorsky-zaoralek-gregor.A250908_171435_volby_kop",
    "Title": "Stanjura a Zaorálek se přeli, kdo je kolaborant. Rajchl uslyšel, že lže",
    "Categories": [
      "Volby do Poslanecké sněmovny 2025",
      "Jindřich Rajchl",
      "Zbyněk Stanjura",
      "Lubomír Zaorálek",
      "SPD - Svoboda a přímá demokracie - Tomio Okamura",
      "Hnutí ANO"
    ],
    "Comments": 84,
    "Images": 28,
    "Content": "„Kdybyste to Rusko neměli, museli byste si ho vymyslet,“ vmísil se do jejich přetahování předseda PRO Jindřich Rajchl, lídr kandidátky hnutí SPD Moravskoslezském kraji.\n„To, že dělal ministr chyby v rozpočtu, je objektivní pravda,“ vyčetl zase Stanjurovi v souvislosti se státním rozpočtem volební lídr Motoristů sobě v Moravskoslezském kraji Matěj Gregor, který vede mládežnickou organizaci strany Motorgen.\nMístopředseda Sněmovny Aleš Juchelka, který je dvojka hnutí  ANO v tomto kraji, ministru Stanjurovi vyčetl neschopnost řádně vybírat daně a to, že za současné vlády inflace spolkla lidem 30 procent úspor.\n„280 miliard je méně než 420 miliard. Rosteme rychleji než většina evropských zemí, máme inflaci pod kontrolou,“ ohradil ministr financí, že současná vláda hospodaří lépe, než minulá vláda ANO. V roce 2021 skončil státní rozpočet se schodkem 419,7 miliard korun. Výsledek rozpočtu přitom ovlivnily zejména dopady pandemie koronaviru.\n„Chlubíte se, ale lidé nemají co do huby,“ glosoval Stanjurova slova Zaorálek ze SOCDEM.\n„Navrhujeme progresivní zdanění,“ řekla v debatě místopředsedkyně hnutí STAN a volební jednička v Moravskoslezském kraji Michaela Šebelová.\nBývalý náměstek ministra pro místní rozvoj, lídr Pirátů v kraji Lukáš Černohorský, mluvil o tom, že jeho strana má plán, jak dostat víc peněz do peněženek českých rodin a pracujících. Navrhuje zvýšení daňového bonusu na dítě a valorizaci slevy na poplatníka.\nDiskuse byla o cenách potravin.  „Základ všeho je snížit vysoké ceny energií,“ řekl lídr SPD Jindřich Rajchl. Tvrdil, že když se bude realizovat energetická politika SPD a sáhne se do národních dotací, zlevní potraviny na úroveň, za kterou je nabízí hnutí na předvolebních jarmarcích.\n„Jak tu může pan Rajchl takhle lhát? Jak můžete říct něco, co není pravda? Víte, že to nedokážete,“ vyčetla mu Šebelová\nGregor mluvil o potřebě menšího množství regulací, což by podle něj mohlo pomoci snížit cenu potravin.\n„Chceme, aby byly férové dotace pro všechny, kdo tady produkují potraviny a zaměstnávají lidi,“ prohlásil Juchelka.\n„Velcí se mají kontrolovat a pomáhat se má malým,“ opáčil Stanjura. Každý člověk může ovlivnit své nákupní návyky, zda půjde do velkého řetězce, nebo do menšího obchodu, a zda bude nakupovat regionální potraviny.\nGregor ho upozornil, že by se tak i lidé chovali, ale rozdíl v cenách je někdy enormní.\nPokud by se volby konaly nyní, hnutí ANO by v Moravskoslezském kraji drtivě zvítězilo se 40,3 procenta. S velkým odstupem by následovalo SPD s 13,9 procenta a až za ním by se umístila koalice Spolu s výsledkem 13,8 procenta. Ukazuje to exkluzivní průzkum agentury NMS pro Právo a Novinky, který byl zveřejněn v pondělí před debatou.\nMoravskoslezský kraj patří mezi ty nejlidnatější. Aktuálně na něj připadá 22 mandátů poslanců, více už mají jen Středočeský kraj (26), Praha (23) a Jihomoravský kraj (také 23). Právě tyto čtyři kraje a dobrý výsledek v nich jsou tak pro všechny strany klíčové.\n",
    "Date": "2025-09-08T17:50:00.0000000+02:00"
  },
  {
    "Url": "https://www.idnes.cz/volby/debata-partie-volby-do-poslanecke-snemovny.A250727_110127_volby_dyn",
    "Title": "Volby by vyhrálo hnutí ANO, rozšíření Stačilo! o SOCDEM se neprojevilo",
    "Categories": [
      "Volby do Poslanecké sněmovny 2025",
      "Hnutí ANO",
      "Hnutí STAČILO!",
      "průzkum",
      "SPD - Svoboda a přímá demokracie - Tomio Okamura",
      "Starostové a nezávislí (STAN)",
      "STEM"
    ],
    "Comments": 429,
    "Images": 29,
    "Content": "Podle nového průzkumu STEM potvrzuje dominanci hnutí ANO, které si drží podporu dlouhodobě nad hranicí 30 procentních bodů. Koalice SPOLU by skončila druhá, oproti minulému týdnu si polepšila o více než procentní bod. Souboj o třetí příčku mezi SPD a STAN tentokrát v průzkumu vyhrálo opoziční hnutí SPD, které by společně s Trikolorou, Svobodnými a PRO získalo 12,5 procenta hlasů, STAN může počítat s podporou 12 procent.\nPiráti, kteří kandidují společně se Zelenými, si oproti minulému průzkumu pohoršili o několik desetin procent, nyní by získali 7,6 procenta hlasů. Do Sněmovny by se dostalo ještě uskupení Stačilo!.\nPodpora Motoristů se stále drží pod hranicí vstupu do Poslanecké sněmovny, průzkum straně přiznává 4,1 procenta.\nSběr dat provedli analytici ve třech vlnách. Respondentů bylo celkem 1559, výzkum byl proveden na základě online dotazování.\n",
    "Date": "2025-07-27T11:18:00.0000000+02:00"
  },
  {
    "Url": "https://www.idnes.cz/auto/zpravodajstvi/spion-autosalon-mnichov.A250911_152942_automoto_fdv",
    "Title": "Karta se obrací: evropští špioni v Mnichově zkoumají auta z Číny, všechno měří",
    "Categories": [
      "Mnichov",
      "autosalon",
      "Čína"
    ],
    "Comments": 58,
    "Images": 31,
    "Content": "Tak dlouho jezdili inženýři čínských automobilek špionit na světové autosalony, až se všechno naučili. A teď předčí svého učitele.\nJeště předloni jsme na autosalonu potkali pár zvědavých Asiatů, kteří podrobným studiem vystavených akumulátorů doháněli rozjetý vlak. \nI tentokrát jsme potkali dvě Asiatky, které na několika expozicích dopodrobna šmejdily tam, kam se dámy obvykle autům nekoukají.\nNaprosto vše však „převálcovali“ dva francouzsky mluvící návštěvníci, kteří vyzbrojeni svinovacím metrem a podrobnými tabulkami oměřovali auta čínských výrobců vystavená v expozicích v autosalonu, který se odehrává v ulicích Mnichova. Zajímaly je míry světel, jejich rozestupy, rozměry oken, přeměřovali stěrače, fotili si umístění kamer. Poprvé jsme na ně narazili v expozici značek Omoda a Jaecoo, které patří čínskému mamutímu koncernu Chery. Podruhé je zajímal sporťák tradiční britské automobilky Lotus, která ovšem dnes patří dalšímu čínskému obrovi jménem Geely (vlastní také třeba Volvo a drží akcie Mercedesu).\nPodívejte se, jak dopadl hrdý evropský autoprůmysl, který učil svět stavět auta.\n",
    "Date": "2025-09-13T00:00:00.0000000+02:00"
  },
  {
    "Url": "https://www.idnes.cz/zpravy/domaci/ustredni-krizovy-stab-hamacek-prymula-babis.A200330_100316_domaci_kop",
    "Title": "Omezení pohybu a další zákazy platí do 11. dubna. Hamáček vede krizový štáb",
    "Categories": [
      "Koronavirus (covid-19)",
      "Koronavirus v Česku",
      "Karanténa",
      "Otevírací doba v obchodech v době svátků",
      "Ústřední krizový štáb"
    ],
    "Comments": 2010,
    "Images": 30,
    "Content": " Kabinet potvrdil výjimky, kterými od soboty ministerstvo zdravotnictví vytvořilo ze zákazu přítomnosti třetí osoby u porodu. Po jednání vlády řekl ministr zdravotnictví Adam Vojtěch. Výjimky se týkají blízkých handicapovaných rodiček nebo třeba cizinek, které potřebují tlumočení.\nVe všech regionálních autobusech by měl být omezen prodej jízdenek u řidiče, doporučila vláda krajům. Už dříve se přestaly prodávat jízdenky u ČD.\nOpatření omezující volný pohyb se nevztahuje na cesty do zaměstnání, na nezbytné cesty za rodinou nebo osobami blízkými, cesty k obstarávání základních životních potřeb, do zdravotnických zařízení, dobrovolnickou či sousedskou výpomoc, na pobyty v přírodě nebo parcích a pro účast na pohřbech. Lidé se mají na veřejně dostupných pohybovat maximálně ve dvou, pokud nejde o více osob žijících ve společné domácnosti, tedy například rodiče s dětmi. Pro ně takové omezení neplatí.\nDo stejného data budou uzavřeny také restaurace a obchody. 11. dubna, což je Bílá sobota o Velikonocích, také končí nouzový stav, který vláda vyhlásila 12. března na třicet dnů. Na delší dobu by to musel schválit parlament.\n Do povinné dvoutýdenní karantény bude muset s výjimkami každý, kdo se vrátí do České republiky. Schválila to vláda na návrh ministra zahraničí Tomáše Petříčka.\u00A0 Dosud se povinnost karantény týkala jen lidí vracejících se z rizikových destinací, mimo jiné z USA, Španělska, Itálie, Německa, Rakouska, Francie, Austrálie nebo Velká Británie. \n@PavelKaras6 @Dana_Zam Před dvěma měsíci tady spousta lidí tvrdila, že Covid je horší chřipka a když jsem před měsícem chtěl nouzový stav, tak se mi smáli, že kvůli třem nakaženým se to nevyhlašuje. Ale podle mě nemá cenu se hrabat v minulosti. Já rád české firmy zapojím, začne na tom dělat i ÚKŠ a MPO\nVedení Ústředního krizového štábu převzal nově ministr vnitra Jan Hamáček místo náměstka ministra zdravotnictví Romana Prymuly.\nPrymula už ale dopoledne v ČT potvrdil, že v čele krizového štábu končí, protože nemůže sedět na více židlích. Soustředí se na projekt chytré karantény, kterou stát nejprve zkouší v Jihomoravském kraji.\n Chytrá karanténa znamená trasování občanů nakažených koronavirem pět dnů zpátky za pomoci výpisu z mobilních telefonů a toho, jak používal bankovní kartu. „Nechceme nikoho špiclovat,“ řekl v ČT Prymula. \n„Profesor Prymula se musí soustředit na systém chytré karantény a hlavně na zdravotnictví a na epidemiologické záležitosti,“ uvedl před tím\u00A0v rozhovoru pro pondělní Lidové noviny premiér Andrej Babiš.\nZobrazit fotogalerii\n Byl to právě Hamáček, který se svolání štábu domáhal. Ještě 13. března v rozhovoru pro MF DNES hájil předseda vlády, že se zatím nesešel Ústřední krizový štáb, po čemž volal ministr vnitra Hamáček, slovy:\u00A0 „Byly tady nějaké debaty, jestli se sešel nebo nesešel krizový štáb. Musíte si ale uvědomit, že krizový štáb je vláda.“\nO dva dny později už vláda\u00A0rozhodla, že v čele Ústředního krizového štábu bude náměstek ministra zdravotnictví Roman Prymula, nikoli Hamáček. Stalo se to při jednání vlády, při které vláda především rozhodla, že je celá Česká republika v karanténě, což platí dosud.\n„Premiérovi jsem řekl, že to může být bráno jako výraz nedůvěry vůči ministerstvu vnitra. A že znám spoustu případů z okolních států, kde v takové situaci ministr odstoupil,“ popsal týdeníku Respekt toto jednání vlády Hamáček.\u00A0\nBabiš se podle podle Respektu rozčiloval, že jestli ČSSD ve vládě být nechce, tak nemusí. „Přemýšlel jsem o tom, a nakonec jsem si to vyhodnotil tak, že kdybych trval na svém, znamenalo by to pád vlády, a na to teď není nikdo zvědavý. To si nyní nemůžeme dovolit,“ uvedl Hamáček.\nKdyž pak společně s premiérem předstoupili v noci před veřejnost na tiskové konferenci, ministr vnitra řekl, že Babišovo rozhodnutí respektuje a Prymulu označil za odborníka.\nOd té doby se náměstek ministra zdravotnictví Prymula na čtrnáct dnů stal jednou z hlavních tváří boje vlády proti šíření epidemie koronaviru v České republice.\n",
    "Date": "2020-03-30T10:05:00.0000000+02:00"
  },
  {
    "Url": "https://www.idnes.cz/hokej/reprezentace/rusko-belorusko-iihf-zakaz-startu-na-mezinarodnich-akcich.A250204_142343_reprezentace_kazdt",
    "Title": "Zákaz účasti na MS v hokeji trvá, Rusové dají verdikt k soudu: Musí nás vzít zpět",
    "Categories": [
      "Luc Tardif (IIHF)",
      "Mezinárodní hokejová federace (IIHF)",
      "Mezinárodní olympijský výbor (MOV)",
      "Pavel Bure"
    ],
    "Comments": 122,
    "Images": 44,
    "Content": "Rozhodnutí se týká seniorského šampionátu v roce 2026, stejně jako jiných mezinárodních akcí včetně mládežnických kategorií.\nOhledně startu Rusů na nadcházejících olympijských hrách v Miláně a Cortině má oficiálně rozhodnout Mezinárodní olympijský výbor (MOV), který ovšem obvykle potvrzuje stanovisko IIHF.\nV současnosti Rusku stále patří nalosované místo ve skupině C s USA, Slovenskem a Lotyšskem, pokud ovšem budou z akce vyškrtnuti, dojde k rozsáhlým rošádám.\nRuská hokejová federace pochopitelně není s verdiktem IIHF spokojená a plánuje se proti němu odvolat.\n„Tohle rozhodnutí dáme k soudu. IIHF nás bude muset přijmout zpět, úroveň mistrovství světa je bez nás výrazně nižší,“ praví pro sport-express.ru bývalý elitní útočník Pavel Bure.\nTen se zúčastnil zasedání výkonného výboru IIHF za ruskou stranu. A i přes prodloužení zákazu startu na vrcholných akcích si pochvaloval, že se situace alespoň částečně mění.\nBývalý hokejista Pavel Bure (vpravo) přijímá od ruského prezidenta Vladimira Putina vyznamenání.\n„Partneři si přinejmenším vyslechnou naši pozici, což nám předtím nebylo umožněno, ani jsme třeba nesměli na jednání,“ hlásil dvojnásobný olympijský medailista.\nIIHF ale znovu uvedla, že Rusy a Bělorusy nepustí zpět kvůli obavám o bezpečnost. „Slabý argument. Vždyť více než 50 našich hokejistů hraje NHL, na mezinárodním poli závodí i plavci a další sportovci, okolo kterých se žádné incidenty nedějí,“ divil se Bure.\nRusové podle něj vlastních cílů nakonec dosáhnou.\nMezinárodní hokejová federace vyloučila Rusko a Bělorusko ze svých soutěží v únoru 2022 po začátku válečného a stále přetrvávajícího konfliktu na Ukrajině. \nOd té doby vlastní rozhodnutí každoročně prodlužuje. O osudu obou zemí pro další ročník 2026/27 se rozhodne v květnu příštího roku.\n",
    "Date": "2025-02-04T14:30:00.0000000+01:00"
  },
  {
    "Url": "https://www.idnes.cz/volby/parlamentni-volby-kraje-lidri-prehled.A250714_073912_domaci_lysa",
    "Title": "Velký přehled volebních lídrů. Kdo chce ve vašem kraji na podzim vyhrát?",
    "Categories": [
      "Volby do Poslanecké sněmovny 2025",
      "Česká republika",
      "Hnutí ANO",
      "Andrej Babiš",
      "Hnutí STAČILO!"
    ],
    "Comments": 141,
    "Images": 127,
    "Content": "Za pozornost budou stát zejména kraje Středočeský, Moravskoslezský, Jihomoravský a Praha. V nich se na čele kandidátek objevují povětšinou celostátně známá jména. Jde o kraje největší a strany v nich můžou získat nejvíce poslaneckých mandátů.\n„Tenisově řečeno, jsou to grandslamové turnaje, kde se přiděluje nejvíc bodů,“ glosuje politolog Univerzity Karlovy Josef Mlejnek.\nV roce 2021 celkem 94 poslanců, tedy skoro polovina, pocházela právě z těchto krajů. Hlavně v největším Středočeském kraji strany vsázejí na to, že voliče přitáhne spíše výrazná osobnost než člověk spojený s tímto regionem.\nVe středu Čech se utkají bývalý ministr školství Robert Plaga (ANO), současný ministr dopravy Martin Kupka (SPOLU), ministr vnitra Vít Rakušan (STAN), Ivan Bartoš (Piráti), Jana Bobošíková (Stačilo!), Filip Turek (Motoristé) a Tomio Okamura (SPD).\nKupka je ze středočeských Líbeznic, Rakušan z Kolína. Ostatní musejí být při vysvětlování svého vztahu ke kraji kreativnější. Například Tomio Okamura pro iDNES.cz uvedl, že k Středočeskému kraji má úzký osobní i pracovní vztah díky své cestovní kanceláři.\n„Naše kancelář dává již téměř 30 let práci stovkám lidí v kraji na hradech, zámcích, v restauracích, dopravě, průvodcům i výrobcům a prodejcům suvenýrů. Za soukromé peníze propagujeme v Japonsku Karlštejn, Konopiště, Kutnou Horu, Český Šternberk a další krásná místa a posíláme tam desetitisíce japonských turistů,“ popsal Okamura.\nNejvýraznější tvář Motoristů Turek je z Prahy. Ve středních Čechách se ale prý celý život pohybuje a hlavně jsou podle něj ohroženy Bruselem.\n „Pro mě je zásadní, že Středočeský kraj je průmyslovým srdcem Česka. Mladoboleslavská Škodovka je klíčový pilíř naší ekonomiky. Green Deal, emisní pokuty a zákaz spalovacích motorů zde reálně ohrožují tisíce pracovních míst,“ řekl europoslanec Turek.\nTen proslul kritikou Green Dealu a nyní čelí nařčení ze znásilnění ze strany bývalé partnerky. Plaga kandidující za hnutí ANO pochází z jižní Moravy. Jedenáct let s pohybuje v Praze a lídrem ve Středočeském kraji se stal i díky tomu, že v obou zmíněných krajích čela kandidátek obsadili jiní výrazní straníci – Alena Schillerová a Karel Havlíček.\nVolební přehled lídrů v jednotlivých krajích.\nU Havlíčka se přitom nabízelo, že by mohl ve Středočeském kraji kandidovat. Loni v krajských volbách tam ANO dovedl k vítězství. Zároveň se ale Babišovu hnutí dlouhodobě nedaří vyhrát v Praze a od Havlíčka si slibují, že by mohl toto prokletí prolomit. Proto jej přesunuli na kandidátku do hlavního města.\nV čele SPOLU v Praze bude ministryně obrany Jana Černochová, jedničkou Pirátů jejich předseda Zdeněk Hřib. Hnutí SPD přenechalo první pozici ekonomce Markétě Šichtařové ze strany Svobodní, Motoristy povede Boris Šťastný a o první místo na kandidátce Stačilo! usiluje Jana Maláčová (SOCDEM).\nPouze Starostové do Prahy nasadili široké veřejnosti dosud relativně neznámého náměstka ministra spravedlnosti Karla Dvořáka. \nOstře sledovaný souboj se odehraje také v Moravskoslezském kraji, kde se rozhodl kandidovat předseda ANO Babiš. Ten také musí svůj vztah ke kraji ospravedlňovat něčím jiným než místem bydliště.\n„Jednak k tomu kraji mám vztah. Často ho navštěvuju, jezdil jsem tam na různé kulturní akce, ale třeba i po povodních jsem tam navštívil zasažené oblasti. A je tam šance získat víc mandátů než v Ústeckém kraji,“ zdůvodňoval Babiš už dříve svou volbu.\nV Ústeckém kraji kandidoval minule. Babiš v říjnu poměří síly s ministrem financí Stanjurou (SPOLU), šéfkou Stačilo! Konečnou nebo poslankyní STAN Michaelou Šebelovou. „Je to výzva, které se nebojím,“ reagovala Šebelová. Odlišit se od nich prý chce hlavně pozitivně laděnou kampaní bez strašení.\nNa jižní Moravě pak dojde k souboji právě mezi předsedou vlády Fialou a místopředsedkyní ANO Schillerovou. Na kandidátce SPD se tam objeví kontroverzní ekonom Miroslav Ševčík a Stačilo! povede Daniel Sterzik alias Vidlák. Počet mandátů v jednotlivých krajích není pevně dán, záleží na volební účasti. \n",
    "Date": "2025-07-14T10:43:00.0000000+02:00"
  },
  {
    "Url": "https://www.idnes.cz/oh/olympismus/cov-cesky-olympijsky-tym-novy-partner-innogy.A250909_142041_sport_oh_ipet",
    "Title": "Český olympijský tým má nového sponzora. Innogy věnuje peníze nadaci",
    "Categories": [
      "Jiří Kejval",
      "innogy",
      "energie",
      "Český olympijský výbor (ČOV)",
      "peníze",
      "Fundace",
      "Czechoslovak Group"
    ],
    "Comments": 0,
    "Images": 28,
    "Content": "Podle ČOV má partnerství s innogy jasný cíl: dodat energii českým sportovcům na jejich náročné cestě za úspěchy a inspirovat veřejnost hodnotami, které olympiáda představuje.\n„Sport a energie patří k sobě. Bez energie by nebyly žádné rekordy, žádné medaile ani olympijské sny,“ uvedl předseda představenstva a generální ředitel innogy Česká republika Tomáš Varcop. \n„Olympijské hry jsou symbolem odhodlání, fair play a týmového ducha - hodnot, se kterými se v innogy stoprocentně ztotožňujeme,“ dodal.\n„Olympijský tým je silný jen tehdy, když má za sebou silné partnery. Proto si nesmírně vážíme toho, že se k nám přidává právě innogy - společnost, která rozumí energii v tom nejhlubším smyslu. Energie sportovců a energie, kterou jim dodává innogy, se krásně propojují. Věřím, že společně zažijeme mnoho nezapomenutelných momentů a že díky této spolupráci budou mít naši sportovci ještě lepší podmínky pro to, aby přivezli medaile a inspirovali celou zemi,“ řekl předseda ČOV Jiří Kejval.\nČeský olympijský tým má pět generálních partnerů Sazku, Fosfu, Skupinu ČEZ, Billu a od minulého týdne i zbrojařskou skupinu Czechoslovak Group (CSG), oficiálním partnerem byla dosud jen Toyota. Má také partnery mediální či pro oblékání a dodavatele.\n",
    "Date": "2025-09-09T14:44:00.0000000+02:00"
  },
  {
    "Url": "https://www.idnes.cz/volby/ministr-vnitra-vit-rakusan-schuzka-predsedu-piratu-zdenek-hrib-narodni-trida-pivo.A250910_131858_volby_vank",
    "Title": "Společné pivo nevyšlo, Rakušan zve Hřiba na další schůzku. Má být na Národní třídě",
    "Categories": [
      "Volby do Poslanecké sněmovny 2025",
      "Zdeněk Hřib",
      "Vít Rakušan",
      "Národní třída (ulice)",
      "Piráti - Česká pirátská strana",
      "Starostové a nezávislí (STAN)",
      "Česká republika"
    ],
    "Comments": 8,
    "Images": 29,
    "Content": "Předseda Pirátů Zdeněk Hřib ve středu na sociální síti X zveřejnil příspěvek, ve kterém upozornil na nové informace v kauze Dozimetr. Ve středu se totiž v médiích objevila zpráva, že obžaloba uvádí, že Redlova skupina úzce spolupracovala s lídry STAN, údajně s Petrem Hlubučkem a Stanislavem Polčákem, a peníze z korupce odsávala na politické kampaně STANu. \n„Všichni, kterých se to týká, musí jasně říct, jak to bylo. Stejně tak Vít Rakušan musí říct, proč přijal šifrovaný telefon od Polčáka? A proč jste Polčáka po krátkém pozastavení členství vzali zpět do STANu a je opět vlivným členem strany?“ napsal Hřib.\nRakušan na příspěvek reagoval slovy, že s kauzou se Starostové vypořádali jako žádná jiná strana. „Přijali jsme odpovědnost, člena, kterého se týkala, jsme vyloučili a všechny finanční dary zkontrolovali. Vysvětlujeme ji poctivě a pokaždé, když se o to někdo zajímá,“ uvedl ministr vnitra.\nZároveň uvedl, že statisíce lidí v Česku nechtějí, aby Piráti a STAN na sebe vytahovali chyby a křivdy z minulosti. „Odpovídám, že žádná lepší vláda než vláda Starostů, Spolu a Pirátů vzniknout nemůže. A taková vláda vznikne i navzdory zbytečným předvolebním útokům, jako je ten váš. Věřím tomu a budu pro to dělat všechno,“ doplnil Rakušan, který Hřiba vyzval k tomu, aby neničil možnou koalici dřív, než vůbec vznikne.\n„Zbytečně střílíte do vlastních řad a šíříte výmysly z negativní kampaně, o které už týdny říkám, že se na mě chystá,“ pokračoval ministr. \n„Nechme vzájemné útoky stranou. Proto vás vyzývám. Pojďme symbolicky udělat něco společného. Pojďme jeden den společně kampaňovat mezi lidmi v Praze, kde ukážeme, že může vzniknout vláda, v níž se nebudeme potápět navzájem, ale kde společně zabereme za náš program, který máme v mnoha ohledech podobný,“ navrhl Rakušan. A to rovnou s časem i s místem.\n„Navrhuji symbolicky 17. září na Národní třídě v 16:00. Na místě, kde se lidé postavili za hodnoty, za které, věřím, se Starostové i Piráti budou vždycky stavět také,“ dodal ministr.\nNení to poprvé, kdy se mají šéfové hnutí STAN a Pirátů sejít. Nedávno se na pivu na Malostranské besedě sešli premiér Petr Fiala právě s předsedou Starostů Rakušanem. Hřib na schůzku i přes pozvání nedorazil.\n",
    "Date": "2025-09-10T13:59:00.0000000+02:00"
  },
  {
    "Url": "https://www.idnes.cz/zpravy/zahranicni/nemecko-dotace-tepelne-cerpadlo-zelena-politika-ekonomika.A250822_184419_zahranicni_vals",
    "Title": "Tepelná čerpadla otevřela spor o zelenou politiku. Nadšení opadá nejen v Německu",
    "Categories": [
      "emise",
      "Klimatické změny",
      "Zelená dohoda pro Evropu (Green Deal)",
      "Zpravodajství",
      "tepelné čerpadlo",
      "dotace",
      "Německo",
      "Francie"
    ],
    "Comments": 124,
    "Images": 30,
    "Content": "Ostré spory zažehla idea tajemníka bavorské křesťanské strany CSU Martina Hubera, aby se peníze na pokrytí schodku pokryly zrušením dotací na tepelná čerpadla. Ta představují významný nástroj pro snižování emisí skleníkových plynů a zmírňování dopadů klimatických změn.\nJe to jedna z mnoha zpráv, které naznačují, že dřívější mantra o nezbytném snižování emisí už pro evropské politiky neplatí beze zbytku. Do popředí jejich agendy vstoupily argumenty o nutném udržování obranyschopnosti a také ekonomické konkurenceschopnosti. Klima jde tak trochu stranou.\nPřipojte se ještě dnes a získejte:\n",
    "Date": "2025-08-24T12:00:00.0000000+02:00"
  },
  {
    "Url": "https://www.idnes.cz/olomouc/zpravy/vedecka-knihovna-vkol-olomouc-gradual-loucky-vzacny-rukopis.A250828_093518_olomouc-zpravy_dmk",
    "Title": "V Olomouci bude k vidění jeden z nejvzácnějších rukopisů Graduál loucký",
    "Categories": [
      "Zprávy z Hodonína a okolí",
      "Jihomoravský kraj",
      "Zprávy z Olomouce a okolí",
      "Klášter",
      "Vědecká knihovna v Olomouci",
      "Zprávy ze Znojma a okolí",
      "Jan Willenberg",
      "Bartoloměj Paprocký z Hlohol a Paprocké Vůle"
    ],
    "Comments": 0,
    "Images": 28,
    "Content": "Monumentální rukopis o velikosti 612 × 440 × 145 mm byl zhotoven v roce 1499 pro opata Pavla, představeného premonstrátského kláštera v Louce u Znojma.\n„Podle kolofonu jej napsal Egidius Has, klerik pasovské diecéze, identifikovaný podle novějšího bádání také jako iluminátor celého kodexu,“ uvedli pracovníci VKOL na svém webu.\nSoučasně s graduálem budou vystaveny i dvě veduty zachycující klášter v Louce u Znojma.\n„První rytina je dílem Jana Willenberga z roku 1593 a byla publikována v Zrcadle slavného Markrabství moravského Bartoloměje Paprockého z Hlohol a Paprocké Vůle,“ napsali pracovníci VKOL na webu.\nTento dřevořez zobrazuje klášter v období rozkvětu, kdy byla dokončena rekonstrukce po husitských bouřích.\n„Klášter tehdy prosperoval a při jeho areálu dokonce fungovala tiskárna, v níž Willenberg v letech 1595–1600 působil.“\nDruhá veduta je litografie vídeňského krajináře Ludwiga Seitle, vydaná v kamenotiskárně Johanna Baptisty Trasslera ve třicátých letech 19. století, tedy zhruba 50 let po zrušení kláštera.\nGraduál loucký obsahuje zpívané mešní texty pro letní část roku. Odborníci tedy předpokládají, že existovala i jeho druhá – zimní část. O té však doposud není nic známo.\nText je psán gotickými minuskulemi a černým inkoustem. „Červeným inkoustem jsou psány nadpisy jednotlivých částí (například Sequitur de Sanctis, tempore aestivali) nebo dnů liturgického roku, ke kterým příslušná skladba patří (například Dominica XXIII post sta Trinit). Dále jsou červeně označovány začátky částí mše,“ uvádí Wikipedie.\n",
    "Date": "2025-08-31T06:35:00.0000000+02:00"
  },
  {
    "Url": "https://www.idnes.cz/zpravy/zahranicni/donald-trump-vladimir-putin-usa-rusko-valka-ukrajina-summit-aljaska.A250814_144838_zahranicni_dtt",
    "Title": "Putin pochválil Trumpovo úsilí a mluví o nových odzbrojovacích dohodách",
    "Categories": [
      "Donald Trump",
      "Vladimir Putin",
      "Rusko",
      "Spojené státy americké",
      "Volodymyr Zelenskyj",
      "Kreml"
    ],
    "Comments": 108,
    "Images": 31,
    "Content": "Americká administrativa podle Putina vynakládá „docela energické a upřímné úsilí“ o ukončení bojů na Ukrajině a dosažení dohod odpovídajících zájmům všech zúčastněných stran. \n„Ukončení války vytvoří podmínky pro dlouhodobý mír v Evropě a také na celém světě, pokud v dalších fázích dosáhneme dohod o kontrole nad strategickými útočnými zbraněmi,“ prohlásil šéf Kremlu, na jehož rozkaz ruská vojska před více než třemi lety vpadla do sousední země a rozpoutala tak nejkrvavější konflikt v Evropě od druhé světové války.\nV únoru příštího roku má vypršet dohoda Nový START, kterou americký a ruský prezident podepsali v roce 2010 v Praze a která je poslední zbývající dohodou o snižování počtu jaderných zbraní mezi dvěma největšími jadernými mocnostmi. \nStanoví, že Rusko a Spojené státy nesmí rozmístit více než 1550 strategických jaderných hlavic na 700 mezikontinentálních balistických střelách, ponorkách a bombardérech. Trump se ještě minulý měsíc vyjádřil v tom smyslu, že chce zachovat omezení strategických jaderných zbraní USA a Ruska, jak je stanovuje smlouva.\nTrump ve čtvrtek uvedl, že pro dosažení dohody je po pátečním summitu nutné uspořádat třístrannou schůzku také s ukrajinským prezidentem Volodymyrem Zelenským, řekl podle Trump rozhlasové stanici Fox News.\n„Druhé setkání bude opravdu velmi důležité, protože na něm dojde k uzavření dohody. Nechci použít výraz ‚rozdělit si to‘, ale v jistém smyslu to není špatný výraz. Dojde k vzájemným ústupkům, pokud jde o hranice a území,“ prohlásil americký prezident o další možné schůzce po summitu. \nTrump ve čtvrtek rovněž uvedl, že má na mysli tři místa pro další setkání s Putinem a se Zelenským. Americký prezident už ve středu novinářům řekl, že pokud se páteční schůzka s jeho ruským protějškem vydaří, rád by nedlouho poté uspořádal další, které by se zúčastnil také Zelenskyj.\nHrozby dalších sankcí proti Rusku pravděpodobně sehrály roli v tom, že Moskva požádala o schůzku, řekl Trump. Pokud budou páteční rozhovory neúspěšné, USA by mohly přistoupit k sankcím, prohlásil prezident s tím, že ekonomické podněty jako sankce jsou mocným nástrojem.\nTrump v rozhovoru s Fox News odhadl riziko neúspěchu svého setkání s šéfem Kremlu na 25 procent. „Setkání otevře cestu dalšímu, ale existuje 25procentní pravděpodobnost, že to setkání (na Aljašce) nebude úspěšné,“ řekl Trump.\nZatímco Putinův poradce Jurij Ušakov oznámil, že Trump a Putin po summitu uspořádají společnou tiskovou konferenci, Trump ve čtvrtek prohlásil, že v případě neúspěšné schůzky s Putinem by se mohl rozhodnout uspořádat samostatnou konferenci, na které oznámí, že „válka bude pokračovat“.\n„Budu mít tiskovou konferenci. Nevím, jestli bude společná. Ještě jsme o tom nemluvili. Myslím, že by bylo hezké uspořádat tiskovou konferenci společně a potom každý zvlášť,“ řekl Trump. Mluvčí Bílého domu Karoline Leavittová před Trumpovým vyjádřením potvrdila tvrzení Kremlu o záměru uspořádat společnou tiskovou konferenci státníků.\nV případě úspěšné schůzky po ní americký prezident plánuje zavolat prezidentu Zelenskému a evropským lídrům. „Pokud bude ta schůzka špatná, nikomu volat nebudu,“ prohlásil Trump.\nPáteční summit začne v 11:30 místního času (21:30 SELČ) schůzkou obou hlav států mezi čtyřma očima, za přítomnosti tlumočníků.\n",
    "Date": "2025-08-14T15:11:00.0000000+02:00"
  },
  {
    "Url": "https://www.idnes.cz/zpravy/domaci/czechsex-pruzkum-vfn-sexualita-pornografie-nudz.A250903_142626_domaci_hovo",
    "Title": "Velký průzkum o sexualitě Čechů: pětina mladých viděla porno dřív než ve 12 letech",
    "Categories": [
      "pornografie",
      "sexualita",
      "průzkum",
      "Všeobecná fakultní nemocnice v Praze",
      "1. lékařská fakulta Univerzity Karlovy"
    ],
    "Comments": 58,
    "Images": 28,
    "Content": "Z průzkumu CZECHSEX vyplývá, že pornografie je důležitou součástí života pro 3,1 procenta lidí. U mužů jde o 4,3 procenta, u žen pak o 1,6 procent. Pro dosažení uspokojení museli podle dat postupně zvyšovat spotřebu pornografie a pociťovali stres, pokud ji sledovat nemohli. Měli také potíže se jí vzdát a zanedbávali kvůli ní jiné aktivity.\nMezi mladými navíc roste časté vystavování pornografii. Pětina respondentů ve věku od 18 do 25 let uvedla, že porno viděli ve věku 12 let a méně. Dříve než v deseti letech ji ve stejné věkové kategorii vidělo bezmála sedm procent dotázaných.\nVětšina lidí ale tvrdí, že sledování pornografie na ně nemá čistě negativní vliv. U mužů si to myslí čtyři procenta dotázaných, u žen jen tři procenta. Patnáct procent mužů a třináct procent žen uvedlo, že na ně pornografie měla jak negativní, tak pozitivní vliv. Čistě pozitivní vliv pak vnímá 31 procent mužů a 30 procent žen, vyplývá z průzkumu.\nPrůzkum se respondentů ptal také na různé sexuální praktiky. Například pět procent mužů podle dat už někdy vyzkoušelo 3D pornografii či pornografii ve virtuální realitě, dalších 31 procent by ji vyzkoušet chtělo. Oproti tomu u žen je zájem menší, tento typ vyzkoušely dvě procenta dotázaných a jen 12 procent jej chce někdy zkusit.\nJeště menší zájem mají ženy o mechanické či nafukovací panny. Vyzkoušelo je jen jedno procento respondentek a tři procenta o to mají zájem do budoucna. Mezi muži už mechanické panny vyzkoušely čtyři procenta, dalších čtrnáct by je chtělo zkusit.\nSexuální život v současné době podle primáře Sexuologického ústavu 1. LF UK a VFN Libora Zámečníka ovlivňuje například digitalizace intimity v podobě online seznamek či sextingu. Svou roli začíná hrát také umělá inteligence, díky které lidé nemusí fyzicky potřebovat někoho druhého.\nU mladých ale sexuální aktivita reálně klesá. Na vině jsou podle Zámečníka například sociální sítě či ekonomická nejistota. Větší přístup k informacím o prevenci a narůstající otevřenost k tématům genderu a sexuality může v mladých vyvolávat úzkosti.\n„Mladí dávají větší důraz na souhlas. Může to být i to, že chtějí kvalitněji prožívat sexuální život, mít psychickou i fyzickou pohodu,“ říká Zámečník.\n„Sexualita by měla být integrální součástí lidského zdraví a měli bychom z ní mít radost. Bohužel jsou stavy, kdy se stává frustrací,“ upozorňuje Zámečník.\nOdborníci dodávají, že v případě kompulzivního sexuálního chování nejde o klasickou závislost, ale o poruchu regulace sexuálních impulzů. Od roku 2022 je v Mezinárodní klasifikaci nemocí vedena jako Compulsive Sexual Behaviour Disorder (CSBD).\n„Lidé s touto poruchou například nadměrně konzumují pornografii, mají nutkání provádět často masturbaci, využívají sex jako únik od stresu či nemocí, udržují sexuální kontakty s více partnery,“ popisuje Zámečník.\nPodle vedoucí Centra pro sexuální zdraví a intervence NÚDZ Kateřiny Klapilové nová definice poruchy zdůrazňuje, že samotná vysoká sexuální touha či častá sexuální aktivita nejsou nemocí. \n„Problémem se stávají tehdy, když člověk ztrácí nad chováním kontrolu, pokračuje navzdory negativním následkům nebo se k němu uchyluje i bez skutečného uspokojení,“ říká Klapilová, která je také garantkou linky SexHelp a konzultantkou Centra pro psychosexuální zdraví Sexuologického ústavu 1. LF UK a VFN.\nV Sexuologickém ústavu 1. LF UK a VFN už od loňského roku fungují terapeutické skupiny pro pomoc se zvládáním problematického sexuálního chování. Pro klienty s CSBD jde o deset sezení jednou za dva týdny, po kterých následují tři navazující sezení jednou měsíčně.\nPodle psychologa Filipa Šinknera šlo o pětici dobrovolníků, kteří prošli diagnostickým rozhovorem a vyplnili sebehodnotící škály ohledně svého sexuálního chování. \n„Čtyři z pěti klientů dokončili celý skupinový program a u všech z nich došlo k pozitivnímu posunu v porozumění vlastní sexualitě, přijetí vlastní sexuality, zvládání sexuálních impulzů a spokojenosti se schopností sexuální impulzy zvládat,“ uvádí Šinkner.\nVFN navíc u příležitosti Světového dne sexuálního zdraví, který připadá na 4. září, otevírá Centrum psychosexuální pomoci. Podle zástupců nemocnice jde o specifickou formu nízkoprahové cílené péče. Podle Zámečníka pomůže například lidem s genderovou dysforií, s parafilními preferencemi a rizikem delikventního chování, lidem s kompulzivní nebo jinak rizikovou sexualitou či těm, kteří jsou v životní nebo partnerské krizi kvůli problémům se sexualitou. Na centrum se mohou obrátit i jejich rodiny a blízcí.\n",
    "Date": "2025-09-03T14:49:00.0000000+02:00"
  },
  {
    "Url": "https://www.idnes.cz/jenproholky/sex-vztahy/nastrahy-internetove-seznamky-laska-seznameni.A250827_070505_jph-sex-vztahy_abr",
    "Title": "Na seznamkách buďte na pozoru. Nespěchejte, nápadníky prověřujte",
    "Categories": [
      "láska",
      "Vztahy a sex",
      "seznamka",
      "peníze",
      "oběť",
      "vztah",
      "osobní údaje",
      "podvod"
    ],
    "Comments": 0,
    "Images": 23,
    "Content": "V současnosti jsou nejrychlejším a nejjednodušším způsobem, jak najít partnera. Velké úskalí takového seznamování ale tkví v tom, že si nikdy nemůžete být jistí, s kým ve skutečnosti komunikujete. Sítě jsou plné falešných profilů, za nimiž se může skrývat parta puberťáků toužících si z vás vystřelit, ale stejně tak i sofistikovaných podvodníků bažících po vašich úsporách.\nAť už hledáte na internetové seznamce vážný vztah, flirt, nezávazný sex, nebo jen parťáka pro trávení volného času, opatrnosti není nikdy nazbyt. Přinášíme proto několik tipů, jak najít to, po čem toužíte, bez zbytečného rizika.\nPři seznamování na internetu je výhodné být upřímný ohledně svých koníčků, názorů a očekávání, ale zároveň je optimální nezveřejnit zbytečně moc osobních údajů. Pamatujte, že vše, co o sobě prozradíte, může být zneužito. Nikdy proto na seznamkách neuvádějte celé své jméno, adresu, telefon nebo e-mail. Raději nejmenujte ani konkrétní instituci, ve které pracujete.\n",
    "Date": "2025-09-07T00:00:00.0000000+02:00"
  },
  {
    "Url": "https://www.idnes.cz/sport/tenis/tenisove-zebricky.A250908_083950_tenis_ald",
    "Title": "Lehečka se po čtvrtfinále US Open posunul na životní 16. místo žebříčku",
    "Categories": [
      "ATP",
      "Carlos Alcaraz",
      "WTA",
      "Jiří Lehečka",
      "US Open"
    ],
    "Comments": 0,
    "Images": 27,
    "Content": "„Jsem za to moc rád. Přeci jen to byl jeden z mých milníků pro tuto sezonu. Bylo pro mě důležité zůstat hlavně zdravý, což se zatím daří. Je to další věc, která mě motivuje, abych to posouval dál. Rozhodně pro mě bude cílem se v této pozici ustálit a bojovat o to, abych mohl útočit ještě výš,“ řekl českým novinářům Lehečka.\n„V první dvacítce už nebyl jen tak někdo a věřím, že mám na to, abych to posunul ještě dál. Zkusím si to nějak užít, ale je potřeba neusnout na vavřínech a makat dál,“ doplnil.\nLehečka na posledním letošním grandslamu nestačil ve čtvrtfinále na pozdějšího vítěze Carlose Alcaraze, jenž se po finálovém triumfu nad Jannikem Sinnerem vrátil poprvé od roku 2023 na pozici světové jedničky. Španěl je v čele žebříčku popáté v kariéře a zahájil na prvním místě celkově 37. týden.\nItal opustil trůn po nepřetržitých 65 týdnech, což je čtvrtá nejdelší série v historii po Rogeru Federerovi (237 týdnů), Jimmym Connorsovi (160) a Lleytonu Hewittovi (75).\nLehečka díky debutovému průniku do Top 20 vystřídal na pozici české jedničky Jakuba Menšíka, který si pohoršil o jednu pozici na 17. příčku. Tomáš Macháč je dvaadvacátý.\nPrvní místo v žebříčku ženské dvouhry si vítězstvím na US Open pojistila Běloruska Aryna Sabalenková, její finálová soupeřka Amanda Anisimovová ze Spojených států je už čtvrtá na světě. Nejlepší Češkou je čtvrtfinalistka Karolína Muchová, jež těsně nenavázala na newyorská semifinále z minulých dvou let a klesla o dvě příčky na 15. pozici.\n",
    "Date": "2025-09-08T08:51:00.0000000+02:00"
  },
  {
    "Url": "https://www.idnes.cz/sport/biatlon/svetovy-pohar-oslo-holmenkollen-sprint-muzi-vysledky.A250321_091128_biatlon_ipet",
    "Title": "Vítězná rozlučka Johannese Böa se sprintem. Debutant Hák se blýskl střelbou",
    "Categories": [
      "Biatlon",
      "Emilien Jacquelin",
      "Světový pohár v biatlonu",
      "Michal Krčmář",
      "Petr Hák",
      "Vítězslav Hornig",
      "Jonáš Mareček ",
      "Tomáš Mikyska"
    ],
    "Comments": 31,
    "Images": 36,
    "Content": "Jako první z Čechů vyrazil ve slunném pátečním odpoledni na trať právě Krčmář. Po perfektních třech ranách vleže ale přišly chyby při čtvrtém a pátém výstřelu. Očekávaný útok na nejlepší výsledek ze sprintu v sezoně tak vzal záhy za své.\nPodrobná reportáž\nVestoje se Krčmář snažil napravit škody, a tak vypálil na jeho poměry bleskurychlou položku za 21 sekund. A tentokrát už ani jednou neminul. Přesto v cíli nebyl s 23. místem spokojený.\n„Co mi takové umístění dá, když jsem v této sezoně nezvládl ani jeden sprint čistě. Navíc dnes to byly moje chyby. Je to škoda, protože zbytek závodu byl slušný,“ mrzelo Krčmáře.\nAni Hornig nezačal závod čistě, pátá rána letěla mimo terč. Na trati se ale vrátil ke svému běžeckému standardu z předešlých měsíců, a tak ztrácel jen 38 sekund na čistě střílející norský expres Johannese Dale-Skjevdala.\nŠance na lepší umístění zhatila Hornigovi čtvrtá rána vestoje, kvůli které musel opět na trestné kolo.\n1. J. Bö (Nor.) 23:08,3, 2. Dale-Skjevdal +4,0 (Nor.), 3. Sörum (Nor.) +19,4 … 19. Hornig +54,9, 25. Krčmář +1:04,2, 29. Mikyska +1:11,1, 49. Mareček +1:43,6, 50. Hák +1:45,1 (všichni ČR).\n„Byly to moje dvě hloupé chyby. Ta vleže byla stržená, vestoje jsem zase udělal chybu v nájezdu,“ litoval.\nAni další Češi nezvládli odjíždět ze střelnice s nulou.\nJonáš Mareček chyboval jednou vleže, přes čistou stojku se kvůli pomalejšímu času nedostal na lepší než 42. místo. Tomáš Mikyska na každé střelbě zapsal po jedné chybě a skončil dvaatřicátý.\nAž teprve Petr Hák, který absolvoval vůbec první závod ve Světovém poháru, zvládl dvě položky bezchybně. \nDíky tomu odjížděl ze druhé střelby na 22. místě a patřilo mu druhé nejlepší české umístění. V posledním kole se ale ukázalo, že věkem ještě junior Hák zkrátka na nejlepší nestačí, a propadl se na 35. příčku.\nJeden ze svých mnoha parádních závodů předvedl v pátek Johannes Bö.\nMnozí favorité se na střelnici v Oslu trápili. Stříbrný z mistrovství světa Campbell Wright zvládl vleže zasáhnout pouze jeden terč, Martin Ponsiluoma chyboval třikrát.\nVestoje poslal Sebastian Samuelsson pouze dvě rány do terčů a Emilien Jacquelin, který měl reálnou šanci získat za sprint malý křišťálový glóbus, dokázal na druhé položce sestřelit až ten poslední terč. Francouz si následně neodpustil ironické gesto k fanouškům: Vidíte, ještě trochu střílet umím.\n1. Dovžan (Slovin.) 39,1 (3), 2. Strelow (Něm.) 44,8 (0), 3. Uldal (Nor.) 45,0 (1) … 16. Mikyska 49,0 (2), 18. Hornig 49,4 (2), 33. Krčmář 52,3 (2), 64. Mareček 57,1 (1), 98. Hák 1:04,8 (0). \nZato Bö nechyboval ani jednou! První střelbu si spíš hlídal, druhou ale zvládl v rychlém tempu za 21 sekund. Také na trati byl opět nedostižný. \nPřestože ještě před týdnem bojoval s nemocí, kvůli které musel předčasně opustit Pokljuku, tentokrát už v běhu kraloval, a krajana Dale-Skjevdala přejel o čtyři sekundy, třetí nejrychlejší Vebjörn Sörum zaostal už o devatenáct.\nNa takový výkon nedokázal odpovědět ani vedoucí muž Světového poháru Sturla Laegreid, přestože udělal všechno správně. Střelba vleže: bezchybná. Střelba vestoje: bezchybná. Sedmý nejrychlejší běžecký čas v závěrečném kole i celkově. Ovšem právě na trati Laegreid o možnost vítězství přišel.\nNORSKÉ PÓDIUM. Sprint před domácími fanoušky ovládli norští závodníci. Zleva Sturla Laegreid, Johannes Bö a Johannes Dale-Skjevdal.\nTřetí skončil už zmiňovaný Dale-Skjevdal, Norové obsadili ještě další dvě příčky.\nBö díky pátečnímu vítězství ovládl hodnocení disciplíny a už počtvrté získal za sprint malý křišťálový glóbus. Zároveň drobně stáhl Laegreidův náskok v boji o celkové vítězství seriálu.\nDalší body může získat v sobotním stíhacím závodě, do kterého vyjede s 25 sekundami náskoku.\nMuži – sprint (10 km): 1. J. T. Bö 24:49,5 (0 tr. okruhů), 2. Laegreid -25,7 (0), 3. Dale-Skjevdal -36,7 (1), 4. Frey -46,6 (1), 5. Sörum (všichni Nor.) -59,8 (2), 6. Giacomel (It.) -1:01,1 (2), ...21. Hornig -1:44,2 (2), 23. Krčmář -1:50,7 (2), 32. Mikyska -1:59,2 (2), 35. Hák -2:07,5 (0), 42. Mareček (všichni ČR) -2:17,8 (1).\nKonečné pořadí sprintu (po 7 závodech): 1. J. T. Bö 432, 2. Laegreid 381, 3. Jacquelin (Fr.) 325, 4. Uldal (Nor.) 284, 5. Giacomel 279, 6. Samuelsson (Švéd.) 268, ...23. Hornig 129, 27. Krčmář 87, 31. Mareček 71, 52. Václavík 22, 62. Mikyska 14, 74. Hák 6, 81. Štvrtecký (všichni ČR) 1.\nPrůběžné pořadí SP (po 19 z 21 závodů): 1. Laegreid 1146, 2. J. T. Bö 1057, 3. Perrot (Fr.) 825, 4. Jacquelin 755, 5. Fillon Maillet (Fr.) 747, 6. Samuelsson 744 ...21. Hornig 330, 33. Krčmář 185, 44. Mareček 104, 53. Václavík 59, 65. Mikyska 22, 84. Hák 6, 90. Štvrtecký (všichni ČR) 1.\n",
    "Date": "2025-03-21T13:02:00.0000000+01:00"
  },
  {
    "Url": "https://www.idnes.cz/volby/turek-pripustil-vladu-s-motoristy-tolerovanou-hnutim-stacilo-volby-2025.A250911_103957_volby_kop",
    "Title": "Turek nejprve připustil toleranci od Stačilo! Teď říká, že je antikomunista",
    "Categories": [
      "Volby do Poslanecké sněmovny 2025",
      "komunista",
      "Hnutí STAČILO!",
      "Motoristé sobě",
      "Filip Turek"
    ],
    "Comments": 116,
    "Images": 29,
    "Content": "Reagoval tak na otázku, zda není v rozporu volební plakát Motoristů sobě a jeho vyjádření v rozhovoru pro parlamentnilisty.cz.\nPovolební spolupráci s komunisty, kteří kandidují za hnutí Stačilo!, v něm totiž nevyloučil. \n„Pokud bych měl zamezit vládě Pirátů a STAN třeba vládou postavenou na tolerování ze strany Stačilo! a zamezil bych tak přijetí eura nebo bych měl možnost odvrátit migrační pakt a emisní povolenky pro domácnosti, pak bych to se zatnutými zuby vyjednal, možná i přes odpor některých členů Motoristů,“ řekl v něm doslova Turek.\nNyní to označil za hypotetickou možnost. „Vláda STAN a Pirátů doufám nehrozí. A podpora neznamená účast ve vládě. V rozporu to rozhodně není. Naopak mou motivací kandidovat z europarlamentu o stupeň níže je právě to, aby nepokračovala zelená sebedestrukční politika a Green Deal postavený na novodobých komunistech a aby ani konzervativní komunisté nevládli společně s ANO,“ uvedl ve čtvrtek Turek.\n„Vláda bez jakýchkoli komunistů a nepokračování této vlády je náš cíl,“  zdůraznil europoslanec Turek.\n„S nadsázkou jsem připustil i vládu s Piráty, které považuji za progresivní komunisty, pokud se mnou budou deinstalovat Green Deal a migrační pakt. Opakuji, jedná se o nadsázku. Pan Paroubek chtěl také vládnout s Marťany,“ vysvětluje svou předchozí vstřícnost ke Stačilo!\nProč má smysl jeho vyjádření pečlivě sledovat?\nVolební průzkumy naznačují, že by favorit voleb, hnutí ANO, potřeboval v případě vítězství ve volbách k většině ve Sněmovně další partnery. A Motoristé sobě na rozdíl od SPD a od Stačilo! nepožadují uzákonění obecného referenda, které by podle hnutí Tomia Okamury i podle komunistů a Stačilo! mělo být využito k hlasování o tom, zda má Česko setrvat v Evropské unii a NATO.\nMotoristé sobě se v průzkumech pohybují kolem hranice pěti procent, jejíž překročení je podmínkou pro zisk křesel ve Sněmovně, a jejich výsledek tak hnutí Andreje Babiše – kromě snahy uspět sami co nejlépe – také zajímá.\nVariantu, že by strana  Motoristé sobě mohla podpořit jakoukoli vládu za účasti komunistů kandidujících za hnutí Stačilo! nebo takovou, která by jakkoli na politicích KSČM závisela, škrtl před pár dny pražský lídr Motoristů sobě Boris Štastný.\nJakýkoli holport s komunisty vyloučil v rozhovoru pro televizi XTV Lubomíra Xavera Veselého. A to i v případě, že by to mělo znamenat pokračování vlády SPOLU. „Bohužel i za takovou hroznou cenu,“ řekl Štastný v XTV.\nOdmítnutím komunistů vykolejil nejprve moderátora Lubomíra Xavera Veselého a naštval lídra hnutí Stačilo! Daniela „Vidláka“ Sterzika, předsedu PRO a lídra SPD v Moravskoslezském kraji Jindřicha Rajchla. Ohradil se i Lubomír Zaorálek, první místopředseda SOCDEM, která kandiduje s komunisty za hnutí Stačilo!.\n„Zásadně odmítáme jakoukoli vládu za účasti či podpory komunistů. Komunisti jsou zlo, všichni vědí, co napáchali, není možné jim věřit. Je to zcela proti ideálům, na kterých Motoristé staví. My s komunisty nikdy spolupracovat nebudeme. Nikdy i za cenu toho, že bychom měli být v opozici. I za cenu toho, že by tady byla nějaká jiná vláda, ale my se na vládě s komunisty podílet nebudeme, proto také říkáme, že každý, kdo přijde k volbám a bude volit Motoristy, tak nebude podporovat komunisty ve vládě,“ prohlásil Štastný.\n„Nikdy nezasedneme do žádné vlády, která by závisela na hlasech komunistů. To je pozice Motoristů sobě,“ prohlásil kategoricky předseda Motoristů Petr Macinka. Řekl iDNES.cz, že se Turkem o jeho vyjádření o možné toleranci ze strany Stačilo! mluvil a že nebylo šťastné. Obhajuje to jeho krátkou politickou zkušeností a jeho působením v Evropském parlamentu, kde je jeho mistí boj proti Green Dealu a migračnímu paktu.\n",
    "Date": "2025-09-11T11:59:00.0000000+02:00"
  },
  {
    "Url": "https://www.idnes.cz/volby/hnuti-spd-program-volby-do-snemovny-2025-okamura-svobodni-trikolora-pro.A250908_055916_volby_kop",
    "Title": "Okamura řekl, co chce SPD ve vládě. Poslanci tam nepůjdou, jeho zajímá vnitro",
    "Categories": [
      "Volby do Poslanecké sněmovny 2025",
      "SPD - Svoboda a přímá demokracie - Tomio Okamura",
      "Tomio Okamura",
      "Česká republika"
    ],
    "Comments": 485,
    "Images": 30,
    "Content": "Pár hodin poté, co Tomio Okamura řekl, že by poslanci SPD nebyli ve vládě, přiznal, že u něj to tak úplně není. Svoji osobní účast ve vládě ale Okamura rozhodně nevylučuje.\n„My jsme řekli, jsme se dohodli, že preferujeme, aby nebyla kumulace funkcí, ale záleží na tom, jaký budeme mít volební výsledek. Klidně můžu být i ve vládě, já se toho absolutně nezříkám,“ řekl iDNES.cz. šéf SPD.\n„Mě by samozřejmě zajímalo, nás konkrétně zajímá... třeba ta bezpečnost ministerstvo vnitra, protože bychom to rádi dořešili jako ty problémy, které tady jsou,“ naznačil Okamura, po kterém postu by rád sáhl.\n„Zajistíme dostupné bydlení,“ prohlásil Okamura při představování programu. Jeho hnutí na své kandidátky přibralo po dvou zástupcích Svobodných, Trikolory a PRO. Program rozvíjí desatero, které SPD představila koncem prázdnin.\nSlibuje nižší ceny energií i to, že SPD zajistí, aby se dostatek léků vyrábělo v Česko. „Z naší země se stala kolonie,“ uvedl lídr hnutí SPD s tím, že Česko bylo podle něj znevolněno Bruselem.\nNejsilnějším sdělením ale bylo, že už nechce se svým hnutím zůstat v opozici a má ambici významně zamíchat kartami při skládání vlády. Domluvit by se na tom po volbách Okamura mohl s hnutím ANO Andreje Babiše. Strany koalice ani Piráti s Okamurou nechtějí mít nic společného.\nEkonom Miroslav Ševčík, který je lídrem SPD v Jihomoravském kraji, řekl, že hnutí bude usilovat o snížení cen potravin a rozbití kartelů. Hnutí odmítá  také chystané emisní povolenky pro domácnosti.\n„Zrušením Green Dealu zlevníme bydlení, potraviny i energie,“ prohlásila pražská jednička kandidátky SPD Markéta Šichtařová. SPD seškrtá 60 miliard korun zbytečných výdajů a zastaví podle ní plýtvání. „Zrušíme nepotřebné úřady, zamezíme zvýhodňování zahraničních monopolistických korporací,“ řekla Šichtařová.\nSPD odmítá zavedení eura a korunu pokládá za klíčovou pro českou prosperitu. „Plánujeme umožnit masivní výstavbu levných bytů,“ prohlásila ekonomka.\n„Všechny ilegální migranty vrátíme tam, odkud přišli. Od Ukrajiny po Afriku,“ prohlásil lídr SPD v ústeckém kraji Jaroslav Foldyna.\nPrvní místopředseda SPD a šéf poslaneckého klubu opozičního hnutí Radim Fiala ho doplnil, že SPD nebude součástí takové vlády, která bude do země dovážet migranty. Označil Evropskou unii za neúspěšný projekt.\n„Nechceme, aby se o nejdůležitějších otázkách budoucnosti rozhodovalo v politických kuloárech a v zákulisí, nýbrž aby o tom rozhodovali občané sami v referendu,“ řekl šéf PRO a lídr moravskoslezské kandidátky SPD Jindřich Rajchl. \n„Navrhujeme závazné referendum,“ řekl Okamura. Vyvolat referendum o otázkách zahraniční politiky, třeba o setrvání v EU, by podle SPD mohlo 100 tisíc nebo 250 tisíc občanů. K tomu by ale SPD potřebovalo získat ústavní většinu hlasů poslanců i senátorů.\n„Prosadíme méně úřední šikany,“ uvedl šéf Svobodných Libor Vondráček, který je v čele kandidátky v Jihočeském kraji. „Chceme zastavit zvyšování daní. Daně nechceme zvyšovat,“ řekl Vondráček.\nDo závěru kampaně jde Okamurovo hnutí SPD se sloganem Volte změnu! a klipem nazvaným Znevolněná země.\n„Naše země byla znevolněna diktáty z Bruselu, tlakem zahraničních korporací a vládou, která nedokáže hájit naše lidi. Z hrdé vlasti se stala kolonie, kde nám hrozí výpadky energie, nedostatek potravin, zdraví jen pro bohaté a ulice měst, kam se budeme bát vyjít,“ říká v předvolebním videu předseda hnutí SPD.\nMezi podmínky SPD pro vstup do vlády patří revize pobytových povolení všech Ukrajinců v Česku. Okamura to řekl v sobotu v diskusním pořadu televize Nova Za pět minut 12.\nUkrajina přitom čelí vojenské agresi režimu ruského diktátora Vladimira Putina a Česko patří mezi země, které napadené zemi pomáhají. V Česku je také více než 360 tisíc uprchlíků před Putinovou válkou, kteří dostali v zemi dočasnou ochranu,\nSPD by podle posledního volebního modelu STEM pro CNN Prima News volilo 12,9 procenta lidí a drží si třetí místo za hnutím ANO a koalicí Spolu.\nV posledních sněmovních volbách strana získala 20 mandátů za 9,56 procenta hlasů. Spojením se Svobodnými, Trikolorou a PRO chce zabránit propadnutí hlasů.\n",
    "Date": "2025-09-08T08:35:00.0000000+02:00"
  },
  {
    "Url": "https://www.idnes.cz/volby/praha/pirati-volby-zeleni-hrib-michalek-politolog-kandidati.A250904_868906_praha-zpravy_svm",
    "Title": "Piráti jdou do voleb se vším, co mají. O Hřibovi mám pochybnosti, říká politolog",
    "Categories": [
      "Praha",
      "Zprávy z hlavního města Prahy",
      "Zprávy z Prahy-východu a okolí",
      "Zprávy z Prahy-západu a okolí",
      "Piráti - Česká pirátská strana",
      "Zdeněk Hřib",
      "Jana Komrsková (Piráti)",
      "Olga Richterová"
    ],
    "Comments": 9,
    "Images": 34,
    "Content": "„Pochybnosti mám v případě Zdeňka Hřiba, u kterého si nejsem moc jistý, do jaké míry se mu podařilo překlopit se v očích pražských voličů z komunálního politika na celostátního. Ztratit navíc ještě může v předvolebních debatách v případě, že ho někdo vyprovokuje a on spadne do toho svého arogantního postoje,“ dodává.\nNáměstek pro dopravu a předseda Pirátů Zdeněk Hřib pražskou kandidátku vede a je v současné době rozhodně nejviditelnějším Pirátem, který se vymezuje nejen proti stranám, jako jsou ANO, SPD a Stačilo!, ale i těm vládním. A podle Mrklase je na rostoucích preferencích vidět, že tato strategie zatím funguje.\nPrvní pětka kandidátů České pirátské strany v metropoli \n1. Zdeněk Hřib (Piráti) \n2. Olga Richterová (Piráti) \n3. Václav Vislous (Piráti) \n4. Libor Dušek (Piráti) \n5. Tereza Nislerová (Piráti)\nNa druhém místě je jedna ze čtyř pirátských poslanců Olga Richterová (Piráti), která se chce soustředit mimo jiné na snižování životních nákladů rodin.\nV závěsu za ní jsou tři ekonomové. Na třetím místě je to Václav Vislous, který se zabývá především udržitelnou mobilitou a energetikou. Čtvrtý Libor Dušek (Piráti) je členem Národní ekonomické rady vlády. První pětici uzavírá Tereza Nislerová, která má mimo jiné zkušenosti z Evropské komise.\nNa kandidátce je ale i řada lidí známých z komunální politiky, mimo jiné včetně z té v Praze nejvyšší, tedy z rady hlavního města. Radní pro majetek, legislativu a transparentnost Adam Zábranský (Piráti) je na šestém místě, radní pro IT, vědu, výzkum a inovace Daniel Mazur (Piráti) na osmnáctém.\nZ pirátských radních chybí v sestavě jen náměstkyně pro životní prostředí Jana Komrsková (Piráti). „Žádnou symboliku v tom nehledejte. Cítím se být nyní čistě komunální političkou a mám v Praze spoustu rozdělané práce, především v rámci odpadového hospodářství, kterou chci dotáhnout,“ zdůvodňuje Komrsková.\nJejí postavení v rámci pražských Pirátů by nicméně mohlo po sněmovních volbách teoreticky posílit. V případě, že by se Hřib stal poslancem, vzdal by se totiž rovnou funkce náměstka primátora a soustředil se na Sněmovnu.\nA právě Komrskovou před posledními komunálními volbami porazil Hřib v boji o pozici lídra, a to poměrně těsně, kdy získal 116 hlasů z 212 a Komrsková 85. Na podobné úvahy je ale podle ní teď ještě brzy, minimálně dokud nebude po letošních volbách.\nNa úplném konci kandidátky je také schovaný předseda poslaneckého klubu Pirátů Jakub Michálek. Důvodem podle něj je, že potřebuje změnu. „Zdeněk Hřib a Olga Richterová mě nakonec přesvědčili, abych kandidoval v Praze jako podpora a mandát znovu obhajoval z posledního místa kandidátky,“ vysvětluje.\nPodobně jako v jiných krajích je i v Praze zástupce Zelených. A to hned spolupředsedkyně strany Gabriela Svárovská, která je ale na kandidátce až dvanáctá.\n„Máme dohodu ohledně kroužkování, že osobní kampaně jsou v pořádku. V Praze je vždy velký přetlak kandidátů. Nebudu však skrývat, že jsem usilovala o vyšší umístění,“ sděluje Svárovská.\n„Svoje osobní ambice jsem ale upozadila ve prospěch naší strany, aby hlasy pro Zelené opět nepropadly. Budu usilovat o preferenční hlasy a myslím, že mám šanci se do sněmovny dostat,“ dodává. Zaměřením si je Svárovská s Piráty velmi blízká, jelikož jejím hlavním programem je boj proti oligarchům.\nPodle Mrklase je spojení Pirátů a Zelených dobrý tah, který může celostátně přinést až procento a půl navíc. V posledních volebních modelech mají Piráti preference mezi 9,5 a 7,5 procenty.\nV případě Prahy, kde jsou Piráti tradičně silnější, jim přiřkl volební model STEM pro CNN Prima News za druhé čtvrtletí letošního roku 13,6 procenta, přičemž ale strana v preferencích právě ve stávajícím čtvrtletí posiluje.\n",
    "Date": "2025-09-04T15:46:00.0000000+02:00"
  },
  {
    "Url": "https://www.idnes.cz/karlovy-vary/zpravy/suas-group-rozvoj-medard-jezero-investice.A250826_114228_vary-zpravy_pkz",
    "Title": "Kdysi důl, v budoucnu turistický ráj. Těžaři začnou měnit jezero Medard",
    "Categories": [
      "Karlovarský kraj",
      "Zprávy ze Sokolova a okolí",
      "jezero",
      "Suas Group",
      "projekt",
      "Česká republika"
    ],
    "Comments": 7,
    "Images": 33,
    "Content": "Podle předsedy představenstva SUAS Group Rudolfa Borýska se chystaná stezka stane páteřní komunikací pro budoucí rozvoj celé lokality.\nProjekt je jedním z pilířů transformace Karlovarského kraje i jednou z priorit dotačního programu Spravedlivá transformace. Měl by přeměnit bývalý hnědouhelný lom na atraktivní území pro různé aktivity. \n„Medard je symbolem transformace celého kraje. Kdysi dávno důl, dnes největší umělé jezero v republice a zítra to může být turistický ráj. Multifunkční stezka je klíčem k celému území a první etapou zpřístupnění lokality, na kterou budou navazovat další etapy rozvoje. Nejprve musíme lidem umožnit bezpečný pohyb v místě, proto je třeba zajistit jeho dostupnost,“ řekl Borýsek.\n„Na sociálních sítích se objevilo, že jde o cyklostezku za 650 milionů korun, to je samozřejmě zjednodušený pohled. Kromě multifunkční stezky pro pěší, inline bruslení a cyklistiku vzniknou dvě velká parkoviště, každé pro více než 200 vozů, a počítáme i s autobusy,“ naznačil Borýsek.\nNa straně od Svatavy bude infocentrum, na straně od Habartova muzeum s expozicí o historii těžby. „Samozřejmostí je sociální zázemí. Kolem jezera vzniknou vyhlídková místa, piknik pointy i hrací plochy pro děti. Jen samotné úpravy terénu budou značně rozsáhlé,“ doplnil předseda představenstva s tím, že by stavba měla být dokončena v polovině roku 2027.\nSUAS Group posílila tým pro Real Estate, tedy přípravu nemovitostí. Tým začne pracovat na ekonomických a obchodních příležitostech. „Jednáme o změnách územních plánů, pracujeme na přípravě dalších investic. Někde musíme začít, první příležitosti bychom chtěli mít připravené někdy v polovině roku 2027,“ uvedl Borýsek.\nPodle něj jde u jezera Medard o tak velké území a různorodé možnosti, že nelze nyní říct, zda některé záměry bude realizovat sama SUAS Group, nebo zvolí spolupráci s nějakým partnerem. Případně některý projekt přenechá k realizaci někomu jinému.\n„Tato lokalita může teoreticky pojmout stovky, možná tisíce domů. To znamená tisíce lidí. Ale je to projekt na dlouhou dobu, třeba na 50 let. Musíme postupovat s velkou rozvahou a území rozvíjet s ohledem na jeho potenciál,“ řekl Rudolf Borýsek.\nJezero Medard se rozkládá na ploše téměř 500 hektarů a vzniklo zatopením bývalých lomů Medard a Libík. Plány pro jezero zahrnují vznik cyklostezek, pláží, přístavišť pro lodě a sportovišť, ale i bytovou výstavbu. Svými rozměry je Medard největší umělé jezero v Česku. Při své hloubce až 50 metrů se ale množstvím vody Medard blíží i velkým přehradám.\n",
    "Date": "2025-08-26T12:42:00.0000000+02:00"
  },
  {
    "Url": "https://www.idnes.cz/kultura/film-televize/ladislav-pesek-herec-film-atentat-divadlo-pohnute-osudy.A250822_155903_filmvideo_bury",
    "Title": "Rošťák i\u00A0akrobat. Všestranný Ladislav Pešek se ženil pod hrozbou sebevraždy",
    "Categories": [
      "film",
      "Pohnuté osudy",
      "Seriály",
      "Ladislav Pešek",
      "Sebevražda",
      "herec",
      "Jiřina Štěpničková",
      "Národní divadlo"
    ],
    "Comments": 12,
    "Images": 38,
    "Content": "Je rok 1914 a\u00A0do Mladé Boleslavi přijela kočovná herecká společnost. Dospělí chystají představení a\u00A0jejich děti nastupují na pár dní do místní školy. Do jedné třídy zamíří i\u00A0sedmiletý Ladislav Pech. Je zase mezi cizími dětmi, jako už tolikrát. Už dopředu se čeká, že bude hloupý, zanedbaný a\u00A0že něco provede. \nKdyž se po pár dnech ve třídě ztratí pero, je všem hned jasné, že ho ukradl „ten novej“ – komediant Pech. Učitel se promění ve vyšetřovatele. „Pech, k\u00A0tabuli! Zvednout ruce! Levá kapsa.“ Nic. „Pravá kapsa.“ Nic. „Kapsa u\u00A0kalhot.“ Nic!? Ten je mazanej, kam to mohl schovat? \nChlapci je z\u00A0té ostudy špatně, cítí, že se toho hnusného pocitu už nikdy nezbaví. Zraňuje ho obrovská křivda od lidí, kteří o\u00A0životě herců nic nevědí. Když jim řeknete Shakespeare, myslí, že se to maže na chleba. Malý Ladislav si umane, že všem, kdo ho měli za kapsáře, ukáže. Stane se hercem. Velkým hercem, uznávaným a\u00A0respektovaným umělcem.\nPřipojte se ještě dnes a získejte:\n",
    "Date": "2025-08-30T20:00:00.0000000+02:00"
  },
  {
    "Url": "https://www.idnes.cz/cestovani/po-cesku/dalesicka-prehrada-udoli-reka-jihlava-tip-na-vylet-trampove-osady-historie.A250320_161954_po-cesku_hig",
    "Title": "Putování po skalách a trampských památnících u Dalešické přehrady vás dojme",
    "Categories": [
      "Cestování",
      "Zprávy z Jihlavy a okolí",
      "Jihomoravský kraj - tipy na výlety a dovolenou",
      "Kraj Vysočina - tipy na výlety a dovolenou",
      "Zprávy z Třebíče a okolí",
      "Vysočina",
      "skála",
      "přehrada"
    ],
    "Comments": 6,
    "Images": 37,
    "Content": "Je otázka, která varianta je pro putování kolem řeky hezčí. Jaksi automaticky se nabízí varianta živé, přírodní řeky, která teče, šumí a meandruje. Po mé poslední návštěvě si však nejsem jistý, protože břehy Dalešické přehrady nabízejí velkolepé a vzdušné skalní vyhlídky, pozoruhodné trampské památníky a také nemalé dávky dobrodružství. To však musíte opustit značené turistické trasy a vydat se do obtížně schůdného terénu na hranách a srázech zatopeného jihlavského údolí.\nNejvětší koncentrace krajinných krás u Dalešické přehrady se nalézá bezesporu v okolí Kozlovských skal a hradu Kozlova. Pokud nechcete tato místa minout nebo kvůli nedostatku času vynechat, začněte právě tady. \nDalešická přehrada z Kozlovských skal\nVýchodiskem je obec Kozlany, odkud vede několik variant přístupových cest směrem ke Kozlovským skalám zdobící hranu údolí nad Jihlavou. Kousek od nich prochází po náhorní plošině zelená turistická značka s informační tabulí o hradě Kozlově, cestu k němu si však už musíte najít sami.\nPodle mapy se zřícenina hradu Kozlov nachází na ostrově uprostřed přehrady. Skutečnost je však trochu jiná. Hladina Dalešické přehrady v důsledku činnosti přečerpávací elektrárny značně kolísá (přehrada se periodicky podle energetických potřeb vypouští a napouští), takže při nižším stavu se ostrov s hradem vynořuje a na Kozlov se otevírá cesta suchou nohou po někdejším skalním hřebínku zaškrceného meandru.\nAby se však k němu člověk dostal, musí se spustit Kozlovskými skalami dolů až k hladině přehrady. Přestože jsem tuto cestu již kdysi absolvoval, letos v březnu se mi moc nedařilo a správný směr jsem našel až napočtvrté. Žádné značky sem už nevedou a různých chodníčků je tu mnoho.\nPrůhled na hrad Kozlov z vyhlídky pod chatami v Kozlanech\nPřechod vynořené skalní šíje mezi „pevninou“ a ostrovem taky není žádný med. Skála je sice pevná a členitá s mnoha stupy, nicméně některé vertikální úseky, kde je třeba dbát hlavních zásad horolezecké techniky, mohou činit problémy a třeba i odradit od dalšího postupu. Bez dobré obuvi a základních znalostí pohybu ve skalním terénu nelze tuto cestu doporučit. Proto je dobré s náročnějším terénem dopředu počítat a připravit se na něj.\nPo překonání skalní šíje je pak už výstup na hrad na vrcholu kopce (ostrova) otázkou jenom několika minut. Základ hradu Kozlov tvořila mohutná čtyřboká věž, z níž se dochovala malá torza několika zdí. Byl to malý hrádek založený patrně v polovině 14. století na území třebíčského kláštera jako protiváha k nedalekému pravobřežnímu šlechtickému hradu Holoubku. Podobně vznikly v blízkém okolí další dvojice hradů: na řece Jihlavě Kokštejn a Čalonice, na řece Oslavě Nový hrad a Lamberk. Většinou všechny postihl stejný osud – v 15. století po husitských válkách se jich zmocnili různí dobrodruhové a loupeživí rytíři, a tak byly tyto hrádky z rozhodnutí stavovského sněmu vykoupeny a zbořeny.\nVíce než nepatrné zbytky zdiva zaujmou na Kozlově skaliska, na nichž byl hrad vystavěn. Zvláště směrem na sever padají skály téměř kolmo dolů několik desítek metrů až do vody. Jedná se o světlou gföhlskou rulu, která obdržela svoje jméno podle městečka v Rakousku, avšak podílí se také na geologické stavbě velké oblasti na západní Moravě a také tvoří převážnou většinu skal a vyhlídek trčících ze svahů nad přehradou.\nVýhled do údolí z Kozlova\nI hrad Kozlov je jedna velká skalní vyhlídka, ze které se otevírá pohled na protáhlé jezero a zatopené údolí. Člověka napadá otázka, kdy to tu bylo hezčí – před zatopením nebo dnes? Odpověď není jednoznačná, ale dnešní představě pustiny mimo civilizaci tady v podstatě nic nechybí. Velkolepost přírody navíc umocňuje obrovská masa vody lemovaná příkrými srázy se souvislým lesním porostem.\nZ Kozlova vede jediná cesta zpátky opět přes vynořenou skalní šíji vzhůru na Kozlovské skály. Technicky náročný terén je tentokrát přívětivější, jelikož druhé, opakované zdolávání a navíc směrem nahoru bývá vždycky jednodušší.\nZ vrcholové hrany Kozlovských skal se rozbíhá do různých směrů několik vyšlapaných chodníčků a cestiček. Pokud se vydáte úbočím údolního svahu směrem k severu, zakrátko narazíte na Maxův kříž – pietní místo (převážně) brněnských trampů. Údolí řeky Jihlavy, kterou si familiárně přejmenovali na Jihlavku, byla pro ně od dob první republiky až do napuštění Dalešické přehrady v 70. letech zemí zaslíbenou.\nMaxův kříž\nU Maxova kříže se trampové jednou za rok koncem zimy pravidelně scházejí a vzpomínají na své staré kamarády, kteří již odešli na svůj věčný vandr. Každý z nich má na skále pod křížem svou pamětní tabulku se základními informacemi – jméno (přezdívka), letopočty narození a úmrtí, příslušnost k trampské osadě, případně nějaké motto. Mě například zaujal tramp Usman, který má na destičce napsáno: chtěl jsem umřít v botách.\nMaxův kříž je pietní místo, které není určené k táboření. Návštěvníci by měli respektovat rovněž skutečnost, že v ohništi se rozdělává oheň pouze jednou v roce, a to jen slavnostní, při již zmíněném vzpomínkovém setkání.\nNa Jihlavku nejezdili jenom trampové z Brna, ale hojně také z opačné strany od Třebíče. Jejich pietní a památné místo se nachází u skály Halířka, vzdálené zhruba šest kilometrů od Maxova kříže proti proudu řeky na stejném, tedy levém břehu přehrady. Nejrychlejší a nejpohodlnější přesun mezi oběma místy zajišťuje zelená značka do Koněšína a pak neznačené polní a lesní cesty na náhorní planině nad hlubokým údolím Jihlavy.\nMnohem náročnější a taky dobrodružnější je putování po údolních srázech nad kroutícími se vodami přehrady, kde mapy.cz udávají několik dalších skalních vyhlídek. Terén je zde však velmi neschůdný, přestože o vyšlapané chodníčky není nouze. Jsou to však cestičky vydupané lesní zvěří, takže se docela reálně může stát, že nějaké stádečko potkáte či spíše vyplašíte. Já jsem měl počátkem března štěstí na stádo divočáků tvořené dvěma dospělci a asi patnácti podsvinčaty. Tryskem utekli, než jsem se stačil polekat a bát. Mnohem horší však byl na mnoha místech neprůchodný lesní terén zatarasený polomy a vývraty v důsledku kůrovcové kalamity.\nNakonec se ukázalo jako nejrozumnější oba druhy putování kolem přehrady střídat: chvíli po neschůdném úbočí od skály ke skále, pak výstup na náhorní planinu a po ní odpočinkovým terénem nad další skálu. Díky intenzivní spolupráci s mapou v mobilu (bez ní by to nešlo) jsem skálu Halířku celkem bez problémů našel.\nHalířka je monumentální skalní útvar vypínající se nad Dalešickou přehradou. Pojmenovaná je údajně podle chudého domkaře Josefa Halíře z Třebenic, kterému se při chytání ryb zasekla ruka ve skalní spáře a on se utopil.\nSkalní vyhlídka Halířka\nHalířka je zároveň mladší trampskou pietní obdobou Maxovy skály s historií psanou od roku 1989. Kromě skály poseté pamětními tabulkami převážně třebíčských trampů je zde rovněž malý přírodní amfiteátr s ohništěm, třemi totemy a stožárem na vlajku. V něm se konají pravidelná setkání pamětníků na „dobu, kdy kamarádství, věrnost a čest nebyla jen prázdná slova, jak je tomu u mnohých lidí dnes...“, jak se uvádí na tabulce na skále.\nDalšími symboly Halířky jsou kamenná mohyla navršená z donesených kamenů (podobá se mohyle Inču-čuny a Nšo-či pod Nugget-tsilem) a hlavně upravená skalní vyhlídka s dřevěnou lavičkou, z níž se rozhodně nechce vstávat. Výhled na Stříbrnou řeku, jak tady trampové Jihlavce říkali (bohužel dost nešťastně, jelikož jako Stříbrnou řeku označují východočeští trampové i Chrudimku), je doslova úžasný.\nPřestože ani mně se nechtělo z lavičky na hrotu skály zvedat, podařilo se mi dojít ještě horem přes pole na Kozí skálu a potom k ještě zamrzlému vodopádu na Klíčku, kde vzdutí Dalešické přehrady končí.\n",
    "Date": "2025-03-24T00:00:00.0000000+01:00"
  },
  {
    "Url": "https://www.idnes.cz/brno/zpravy/zamek-lednice-valtice-pece-udrzba-prace.A230901_083147_brno-zpravy_mos1",
    "Title": "Na zámku nikdy nevědí, co se zrovna pokazí. Rozsáhlý trávník sečou neustále",
    "Categories": [
      "Zprávy z Břeclavi a okolí",
      "Jihomoravský kraj",
      "Jihomoravský kraj - tipy na výlety a dovolenou",
      "Zámek Lednice",
      "památka UNESCO",
      "Lednicko-valtický areál",
      "Lesy České republiky",
      "skleník"
    ],
    "Comments": 0,
    "Images": 33,
    "Content": "Už od dětství se Denisa Machů opakovaně vrací do Lednicko-valtického areálu, společně s brněnskou vilou Tugendhat, jedné ze dvou jihomoravských památek na seznamu UNESCO. V posledních letech si oblíbila především zámecký skleník. „Areál si vždy vybavuji upravený, líbí se mi na něm precizní zahradnická práce. Ve skleníku jsem schopná strávit hodiny,“ popisuje Brňanka. \nS podobnými dojmy se svěřuje také další návštěvnice Iveta Šťastná. „Nikdy jsem si nevšimla žádného nepořádku. Vypadá to, že si na péči dávají záležet, zároveň se nejspíš i návštěvníci chovají ohleduplně. Myslím, že údržba prostoru musí zabrat opravdu hodně času, vzhledem k tomu, jak je veliký,“ přemítá.\nSkutečně nepřekvapí, že údržba zabere hodně práce. „Jsou to historické budovy, takže člověk nikdy neví, co se ten den pokazí, kde praskne voda nebo kde se ucpe kanalizace. Takže když jdeme do práce, nikdo netuší, co nás čeká,“ přibližuje Ivana Holásková, kastelánka lednického zámku, jehož pracovníci se starají také o minaret a Janův hrad. V létě tak k pětačtyřiceti stálým zaměstnancům nabírají patnáct brigádníků jako průvodce.\nNejvětšími uklízecími a stavebními pracemi prochází zámek vždy před sezonou, ale menší opravy všeho, co se v průběhu provozu pokazí, je potřeba provádět každý den. Zhruba osm hodin zabere jen běžný úklid všech prostor. „Nejhorší asi je, když zaprší a dovnitř se natahá písek zvenku,“ líčí uklízečka Zdeňka Hastíková. \nNáporu turistů podléhají třeba kliky. „Při neustálém otvírání a zavírání dveří odcházejí a musí se nechat dělat nové. Na takové práce je potřeba sehnat správné odborníky svého řemesla, kteří s podobnými věcmi umějí pracovat, což v dnešní době není zrovna jednoduché,“ říká vedoucí běžné údržby Lubomír Pafka.\n„Také se stává, že se zapomene zajistit okno nebo skleněné dveře, pak stačí průvan a při bouchnutí se sklo vysype,“ dodává. Například dveře v nejvyšší části minaretu už letos měnil dvakrát.\nDříve údržbáře zaměstnávalo také velmi časté praskání žárovek, to už se však v posledních letech díky postupné výměně za LED svítidla stává méně. „Bývalo to třeba pět žárovek na patře každý víkend,“ sděluje Pafka.\nKromě běžných závad, které pracovníci zvládají opravit, než přijdou dopoledne návštěvníci, je třeba po omezení provozu vyřešit také dlouhodobější problémy.\n„Lidé často nevydrží stát a opírají se o zdi, které jsou pak ochytané. A třeba minaret je v půlmetrové výšce okopaný od vrchu až dolů, takže to budeme muset celé vymalovat,“ odhaluje vedoucí údržbář.\nOkolí lednického zámku se pyšní například palmovým skleníkem s přibližně dvěma sty druhy rostlin. Stejně jako zámek zažívá největší proměnu v zimě. V období, kdy je přístupný návštěvníkům, se v péči o něj střídá několik zahradnic. „Každý den před otevřením uklízíme a zaléváme, s tím pak pokračujeme i přes návštěvní dobu,“ líčí zahradnice Jindřiška Goldmannová.\nHodně péče zahradníků si žádají také záhony a parterový neboli okrasný trávník. „Sečeme vlastně pořád dokola. Na parteru řekněme od začátku dubna do listopadu,“ informuje šéf parku Oto Bernard, jehož skupina má kromě 175 hektarů zámeckého parku na starost i některé vzdálenější části areálu.\n„Dole v parku je také potřeba zalévat například mladé výsadby stromů, kterých jsou tam stovky. Dá se říct, že když je horko, tak zaléváme neustále. To je parter, výsadby, výsadby, parter,“ vypočítává jeden ze zahradníků, kteří v parku většinou zastávají fyzicky náročnější práci, jako je ta se dřevem nebo stříhání a prořezávání stromů.\nNa vnitřní historické prostory památky v současnosti působí také změna klimatu. „Rok od roku je tepleji a zámek pak jinak pracuje. Co dříve bylo vlhčí, teď naopak schne. Omítky praskají tam, kde dřív nepraskaly, trhliny jsou tam, kde nebývaly,“ odhaluje Pafka, který v Lednici pracuje už deset let.\nPod sebou má zaměstnance různých profesí, kteří zajišťují například malířské nebo tesařské práce. Zámečtí údržbáři mají navíc kromě péče o historické stavby na starost i dvanáct nájemních bytů v budově jízdáren. „Což je naše specifikum, to nemá žádný jiný památkový objekt,“ upozorňuje kastelánka.\nLetos návštěvníci odměnili lednický zámek pozitivním hodnocením v online mapách, díky čemuž jeho kastelánka převzala ocenění Křišťálový špendlík. Cenu společnosti Google tento rok dostávají nejlépe hodnocené hrady a zámky každého kraje v Česku. Lednická památka vybudovaná rodem Lichtenštejnů navíc byla loni podle žebříčku CzechTourism třetím nejnavštěvovanějším turistickým cílem jižní Moravy.\n",
    "Date": "2023-09-02T11:31:00.0000000+02:00"
  },
  {
    "Url": "https://www.idnes.cz/zpravy/zahranicni/von-der-leyenova-green-deal-ustupky.A250626_111444_zahranicni_ert",
    "Title": "Doktorka Ursula řeže do Green Dealu. Je to nutnost, už ji kritizuje i její vlastní strana",
    "Categories": [
      "Zpravodajství",
      "Zelená dohoda pro Evropu (Green Deal)",
      "Evropská komise",
      "Ursula von der Leyenová",
      "Evropská lidová strana (EPP)",
      "Manfred Weber"
    ],
    "Comments": 203,
    "Images": 30,
    "Content": "Měl to být sice pouhý zlomek z masivní Zelené dohody, ale pro současnou pozici von der Leyenové to je symptomatické. Aktuálně se musí potýkat s vnitrokoaličním pnutím ohledně takzvané směrnice o ekologických tvrzeních. Ta měla bránit marketingovým strategiím, kdy firmy klamaly spotřebitele nepravdivými tvrzeními, že jejich produkty a služby jsou ekologické a dobré pro planetu.\nPřipojte se ještě dnes a získejte:\n",
    "Date": "2025-06-29T13:00:00.0000000+02:00"
  },
  {
    "Url": "https://www.idnes.cz/zpravy/zahranicni/cina-vojenska-prehlidka-technika-konec-druhe-svetove-valky.A250902_184031_zahranicni_rtn",
    "Title": "Peking pod uzávěrou, Si chystá velkou vojenskou přehlídku. Objeví se nové zbraně",
    "Categories": [
      "BBC News",
      "Japonsko",
      "Peking",
      "Čína",
      "zbraň",
      "vojenská přehlídka",
      "Čínský prezident Si Ťin-pching",
      "Spojené státy americké"
    ],
    "Comments": 10,
    "Images": 34,
    "Content": "Kvůli akci, které se zúčastní dvě desítky zahraničních představitelů v čele s ruským prezidentem Vladimirem Putinem a severokorejským vůdcem Kim Čong-unem a také íránským prezidentem Masúdem Pezeškjánem, přijal Peking mimořádně přísná bezpečnostní opatření. Celý prostor, kde bude přehlídka probíhat, je uzavřený pro veřejnost.\nPro Západ může shromáždění lídrů Číny, Ruska, Severní Koreje a Íránu představovat vznikající protiamerickou „osu otřesů“. Setkání je považováno za jedinečný okamžik, jelikož se tito čtyři lídři sešli na jednom místě poprvé, uvádí CNN.\nPolicie kolem rozestavěla zátarasy a uzavřené zůstanou i komerční budovy kolem trasy, dokud přehlídka neskončí, uvedla agentura AP. Většina lidí ji tak bude moci sledovat jen v televizi nebo na livestreamu.\nPřípravám na přehlídku se v posledních dnech nedalo v Pekingu uniknout. Po celém hlavním městě bylo vyvěšeno více než 200 tisíc vlajek. Na hlavních silnicích a kruhových objezdech se tyčí květinová aranžmá znázorňující boj Číny proti Japonsku. Dokonce byla vytvořena nová městská světelná scenérie, která rozjasňuje budovy v obchodní čtvrti, napsal zpravodajský server BBC News.\nÚředníci, kteří mají přípravu přehlídky na starosti, vydali prohlášení, podle nějž je hlavní snahou co nejvíce zabránit rušení veřejnosti. Obyvatelům Pekingu ale přehlídka obrátila život naruby.\nBěhem nočních zkoušek trvajících týden bylo slyšet tanky projíždějící ulicemi a zvuky pochodu se ozývaly daleko za trasou přehlídky. Lidé žijící v blízkosti třídy, která vede k náměstí Tchien-an-men, byli požádáni, aby nevycházeli na balkony, aby zkoušky mohly proběhnout v tajnosti.\nŠkoly, podniky a hotely podél trasy přehlídky budou v příštích dvou dnech uzavřeny. V některých částech města vznikly objížďky a byly vyhlášeny uzavírky linek metra, což prakticky paralyzovalo dopravu do centra metropole a z ní, dodala BBC.\nČínská armáda uvedla, že většina zbraní a vybavení zařazených do přehlídky bude veřejnosti představena poprvé. Patří mezi ně strategické zbraně pozemní, námořní a vzdušné, moderní přesné válečné vybavení a drony, přičemž konkrétně mají být k vidění nejmodernější hypersonické zbraně, rakety schopné nést jaderné hlavice a podmořské drony, uvádí CNN. Vzdušný prostor zaplní letouny a vrtulníky letící ve formaci, napsala agentura AP.\nJedná se o první velkou vojenskou přehlídku v Číně od roku 2019, kdy se defilé konalo k 70. výročí založení komunistické Číny. Letošní přehlídka připomíná konec druhé světové války a jejím cílem je vzbudit v obyvatelstvu hrdost a ujistit je, že země je dostatečně silná, aby odrazila jakýkoliv útok. Rostoucí vojenská síla Číny však znepokojuje její asijské sousedy a Spojené státy.\nSi Ťin-pching však s tímto okázalým projevem vojenské síly vysílá i jasné poselství Západu: Čína je silou, která chce nastavit nová globální pravidla a nebojí se zpochybnit ta stávající, upozorňuje CNN. Podle webu se Si spolu s Ruskem snaží přetvořit narativ, který je staví do role ochránců „poválečného“ mezinárodního řádu, odlišného od toho pod dominancí USA, a usiluje o delegitimizaci amerického vedení a oslabení západní solidarity\nVysocí představitelé USA a západní Evropy se přehlídky nezúčastní, stejně jako představitelé Japonska, Indie a Jižní Koreje; do Pekingu naopak přiletěl slovenský premiér Robert Fico.\nČína v současnosti bojuje s pomalým růstem ekonomiky, vysokou nezaměstnaností mladých lidí a propadem cen nemovitostí. Poptávka je slabá a nejnovější údaje naznačují, že cla uvalená americkým prezidentem Donaldem Trumpem mají negativní dopad na průmyslovou výrobu.\nZejména mezi mladými lidmi panuje nespokojenost a jejich rozčarování proniklo i na přísně kontrolovaný čínský internet. Obavy čínského vedení, aby se projevy nespokojenosti nepřelily do reálného světa, jsou jedním z důvodů mimořádných bezpečnostních opatření v Pekingu, kde žije více než 21 milionů lidí.\nV některých vstupech do kanceláří byly nainstalovány bezpečnostní skenery. Použití dronů bylo zakázáno a zahraniční novináři byli navštíveni doma, někteří i vícekrát, aby měly úřady jistotu, že pochopili situaci, napsal zpravodajský server BBC News.\nU vchodů na nadjezdy a mosty stojí dnem i nocí hlídky, aby zabránily jakýmkoli protestům. Někteří jejich členové mají vojenské uniformy.\nPřed třemi lety, když strana zvolila Si Ťin-pchinga svým vůdcem na historické třetí funkční období, rozvinul jeden protestující na mostě nad hlavní dálnicí transparent, ve kterém Si Ťin-pchinga kritizoval a žádal jeho sesazení. Demonstrant byl okamžitě odveden a nikdo netuší, co se s ním stalo, poznamenala BBC.\n",
    "Date": "2025-09-02T19:40:00.0000000+02:00"
  },
  {
    "Url": "https://www.idnes.cz/zpravy/domaci/vlada-prodlouzeni-nouzoveho-stavu-koronavirus-papirnictvi-detske-odevy-obuv.A210118_060304_domaci_kop",
    "Title": "Obchody s potřebami pro děti  v úterý otevřou, očkovat se bude i v hale O2",
    "Categories": [
      "Nouzový stav",
      "Protiepidemický systém (PES)",
      "vláda",
      "Koronavirus (covid-19)",
      "Koronavirus v Česku",
      "Otevírací doba v obchodech v době svátků",
      "Andrej Babiš",
      "Česká televize"
    ],
    "Comments": 2196,
    "Images": 30,
    "Content": "„Pronájem bude zdarma, jen za energie. V plánu je očkovat až deset tisíc lidí denně,“ napsal Babiš na Twitter k očkování v pražské hale. Ministr zdravotnictví Jan Blatný má ambici v celé zemi očkovat sto tisíc lidí denně.\nVláda schválila vybudování Velkokapacitního očkovacího centra v prostorech O2 universum v Praze. Na starosti ho bude mít @uvn_praha a @ArmadaCR opět povolá na pomoc vojáky. Pronájem bude zdarma, jen za energie. V plánu je očkovat až deset tisíc lidí denně.\nVláda podle ministryně financí Aleny Schillerové schválila, že podnikatelé v úpadku budou moci čerpat také kompenzační bonus 500 Kč denně, a to i zpětně.\nKabinet také schválil pokračování programu COVID ubytování a uvolnil na něj zhruba 4 miliardy korun. Podporu kromě hromadných ubytovacích zařízení získají i individuální. Malé penziony, budou mít nárok až na 200 Kč za pokoj a noc po celou dobu uzavření. Nevyčerpané vouchery pro pobyt v lázních v hodnotě 4 tisíce korun budou moci lidé čerpat i letos.\nNutnost prodloužení nouzového stavu hájil ministr zdravotnictví Jan Blatný. „Kdyby se nechal epidemii volný průběh, byla by během tří týdnů překročena kapacita českého zdravotního systému. Toto se nesmí stát,“ řekl Blatný.\nV Česku už podle něj koluje britská, nakažlivější mutace viru. Až deset procent vzorků, které se nyní vyšetřují podle ministra Blatného tuto nakažlivější mutaci, která podle něj není nebezpečnější.\nPremiér Babiš upřesnil, co se musí stát, aby se dosavadní restriktivní opatření rozvolnila natolik, že by už nouzový stav,\u00A0 který zatím platí do 22. ledna,\u00A0 nebyl nutný.\u00A0 „My se musíme dostat někam kolem dvou tisíc covidových pacientů, protože v tomhle stavu není možné rozvolňovat,“ řekl v pravidelném Čau, lidi, které umisťuje na sociálních sítích.\n„Hlavní indikátor je počet hospitalizovaných. Já jsem o tom mluvil s ministrem Blatným,“ uvedl premiér s poukazem na šéfa resortu zdravotnictví Jana Blatného.\u00A0\nOd čtvrtka sice podle protiepidemického systému PES Česko splňuje kritéria pro přesun do čtvrtého, méně přísného stupně opatření, ale ministři jsou k dalšímu rozvolňování zatím zdrženliví.\nJen vicepremiér Karel Havlíček řekl, že o přesunu celé země do čtvrtého stupně PES by vláda mohla jednat ve středu, pokud se trend snižujícího počtu nakažených udrží.\nJeště nějakou dobu zůstane Česká republika v nejpřísnějším stupni 5 protiepidemických opatření, řekl ministr vnitra a šéf ČSSD Jan Hamáček. Aby se opatření rozvolnila, musí podle něj klesnout počty nakažených mezi tisíc a dva tisíce denně a musí se snížit počet hospitalizovaných s nemocí covid-19.\n Babiš také MF DNES řekl, že společnost Pfizer sníží dodávky vakcíny pro očkování méně, než dosud Česku hrozilo. Ve středu jich má chybět nejvýše 20 procent. V únoru firma navíc podle něho výpadek dorovná. Panovaly obavy, že dodávka od Pfizeru bude nižší o 40 až 50 procent. „Snažíme se to minamalizovat a dostat k nám těch vakcín co nejvíc,“ řekl Blatný. Úplně to podle něj Česká republika nemůže ovlivnit.\nAktuálně má Česká republika podle Babiše objednaných 19 854 450 vakcín.\u00A0„Z toho 12 milionů od Pfizef/BioNTech, který byl odsouhlasen a kterým se očkuje,“ řekl Babiš v v Čau, lidi.\nPřes milion devět set tisíc vakcín má Česko objednáno od firmy Moderna. Tři miliony vakcín od společnosti AstraZeneca, jejíž vakcína ale zatím v Evropské unii není schválena, stejně jako vakcíny od firmy CureVac, od níž má Česko prostřednictvím Evropské komise objednáno 987 tisíc vakcín. Přes dva miliony vakcín Česko objednalo od společnosti\u00A0Johnson & Johnson, což bude zřejmě jediná vakcína jednorázová.\n„Vakcíny je málo. A my musíme doočkovat přece nejdřív lékaře, domovy seniorů,“ vysvětluje Babiš nedostatek volných termínů pro očkování i u řady lidi, kteří se již registrovali.\n",
    "Date": "2021-01-18T06:21:00.0000000+01:00"
  },
  {
    "Url": "https://www.idnes.cz/zpravy/zahranicni/nato-operace-eastern-sentry-bezpecnost-ochrana-reakce-drony-polsko.A250912_172256_zahranicni_idh",
    "Title": "NATO reaguje na incident s drony v Polsku. Posílá na východ hlavně více letadel",
    "Categories": [
      "NATO",
      "Polsko",
      "Dron",
      "Mark Rutte",
      "Dánsko",
      "Francie",
      "Německo"
    ],
    "Comments": 104,
    "Images": 30,
    "Content": "„Ruská bezohlednost ve vzduchu podél našeho východního křídla se zvyšuje,“ prohlásil Rutte na společné tiskové konferenci s novým vrchním velitelem spojeneckých sil NATO v Evropě (SACEUR) Alexusem Grynkewichem z USA. Podle šéfa NATO bude do operace zapojena „řada prostředků“ od spojenců, včetně Dánska, Francie, Británie Německa a dalších.\n„Jako obranná aliance jsme připraveni se bránit,“ prohlásil Rutte a incidenty, jaké se odehrály v Polsku, označil za „nebezpečné a nepřijatelné“.\n„Operace zajistí ještě cílenější a flexibilnější odstrašování a obranu tam, kde je to potřeba, aby chránily naše občany a odradily od dalších bezohledných a nebezpečných činů, jako byl ten, který se odehrál na začátku tohoto týdne,“ řekl Grynkewich.\nPolská armáda uvedla, že v noci na středu zaznamenala 19 případů narušení vzdušného prostoru ruskými drony, proti kterým polská obrana s pomocí aliančních spojenců zasáhla. Některé země NATO po incidentu nabídly Varšavě pomoc s posílením protivzdušné obrany. Ruské ministerstvo obrany uvedlo, že při svém vzdušném útoku na Ukrajinu neplánovalo zasáhnout žádné cíle v Polsku.\nPodle agentury DPA bude operace zahrnovat mimo jiné dodatečné sledovací a protivzdušné obranné kapacity. Německo již dříve přislíbilo, že poskytne čtyři stíhačky Eurofighter místo pouhých dvou, které se mohou podílet na bezpečnostních letech nad Polskem. Jsou umístěny na letecké základně Rostock-Laage a očekává se, že budou k dispozici pro mise protivzdušné obrany v polském vzdušném prostoru nejméně do konce roku. Francie plánuje poskytnout tři stíhačky Rafale a Dánsko dva letouny F-16 a fregatu.\nČeská republika rovněž již dříve uvedla, že je připravena poslat na pomoc Polsku vrtulníkovou jednotku pro speciální operace se třemi stroji Mi-171Š ve speciální úpravě. Čeští vojáci se třemi vrtulníky by mohli být do Polska vysláni do tří dnů, uvedla ve čtvrtek ministryně obrany Jana Černochová.\nPodle ministra vnitra Víta Rakušana je NATO zárukou bezpečnosti. Ministr Lipavský novou operaci NATO k posílení protivzdušné obrany východního křídla aliance uvítal.\n",
    "Date": "2025-09-12T18:16:00.0000000+02:00"
  },
  {
    "Url": "https://www.idnes.cz/liberec/zpravy/noc-luzicke-hory-prehrada-myty-netopyri.A250911_095543_liberec-zpravy_jape",
    "Title": "Dva kilometry lesem s baterkou. Noc v horách boří pověry a mýty o netopýrech",
    "Categories": [
      "Zprávy z České Lípy a okolí",
      "Jeskyně",
      "Liberecký kraj",
      "Varnsdorf",
      "Netopýři",
      "les",
      "mýtus",
      "pověra"
    ],
    "Comments": 0,
    "Images": 32,
    "Content": "Letošní devětadvacátá mezinárodní noc pro netopýry začala minulý pátek v devět hodin večer. Bez baterky to nešlo. Celá trasa, dlouhá zhruba dva kilometry, totiž vede lesem.\n„Akce se koná na propagaci potřeby ochrany netopýrů. Lidé tu mají možnost seznámit se s nimi zblízka a vidět je jinak, než jsou popisováni v mýtech a pověrách, kterými je naše společnost dost promořená,“ přiblížil hlavní organizátor Daniel Horáček z organizace ČESON. \nNávštěvníci jako první narazili na stan, kde dostali na uvítanou perníček ve tvaru netopýra, a o pár metrů dál se pak při přednášce s promítáním diapozitivů seznámili s některými druhy těchto létajících savců. Mohli se tak dozvědět zajímavosti třeba o netopýru Brandtovu, netopýru vousatém nebo netopýru řasnatém.\nPřímo u jeskyně, která leží na kopci o několik stovek metrů dál, se pak lidé mohli podívat na živé netopýry. „Je skvělé, jak je to připravené pro děti, které se mohou podívat opravdu zblízka. Rodiče určitě nelitují. Každý, kdo sem dnes přišel, chce vidět živého netopýra, je to největší lákadlo,“ myslí si návštěvnice Lenka Rýdlová, která přijela z Varnsdorfu.\nNetopýří noc je u Naděje tradiční akcí. „Jsme na naprosto zašitém místě, není tu žádná větší obec. Každý, kdo se sem chce podívat, se musí individuálně dopravit. Každoročně dorazí zhruba sedmdesát až sto padesát lidí,“ popsal Horáček.\nV jeskyni a jejím okolí žije osmnáct druhů netopýrů. „Za noc se tu dá chytit zhruba od dvaceti do osmdesáti jedinců, ale to je zlomek toho, co se tu pohybuje,“ nastínil Horáček. Celkově je tam podle něj více než tisíc jedinců. „Je to významné sociální místo, na které se netopýři na podzim slétávají z důvodu páření,“ uzavřel Horáček.\n",
    "Date": "2025-09-11T11:13:00.0000000+02:00"
  },
  {
    "Url": "https://www.idnes.cz/zpravy/domaci/lekari-fakulty-nedostatek-medici-pracovni-podminky.A230810_190232_domaci_dyn",
    "Title": "Mladí lékaři mizí z Česka do ciziny. Nejsou pediatři a praktici, varuje komora",
    "Categories": [
      "1. lékařská fakulta Univerzity Karlovy",
      "2. lékařská fakulta Univerzity Karlovy",
      "3. lékařská fakulta Univerzity Karlovy",
      "Česká lékařská komora",
      "Česká republika",
      "český lékař",
      "Lékař",
      "Lékařská fakulta"
    ],
    "Comments": 261,
    "Images": 30,
    "Content": "Podle prezidenta České lékařské komory Milana Kubka jsou jedním z velkých problémů odchody mladých lékařů do zahraničí. Kubek vypočítává, že ročně jich odejde do ciziny pět stovek. „Každoročně vychází z lékařských fakult 1 700 až 1 800 absolventů, z toho 300 až 350 jsou absolventi anglického programu – z těch u nás nikdo nezůstane. Nikdo z nich si neplatí statisícové školné, aby pracoval v české nemocnici,“ řekl MF DNES.\nPřipojte se ještě dnes a získejte:\n",
    "Date": "2023-08-11T00:00:00.0000000+02:00"
  },
  {
    "Url": "https://www.idnes.cz/finance/prace-a-podnikani/podnikani-zeny-matky-uspech.A250902_185759_podnikani_sov",
    "Title": "Začaly podnikat a dostaly punc „krkavčí matky“. Příběhy žen, které uspěly",
    "Categories": [
      "Podnikání",
      "koncert",
      "Helena Bartošová"
    ],
    "Comments": 20,
    "Images": 39,
    "Content": "Anna Homola je „baletka v penzi“. Zní to sice zvláštně, když je jí teprve čtyřicet a vypadá na třicet, ale ona si už před lety uvědomila, že si zvolila časově omezené povolání. Když skončila angažmá v Laterně magice, nějakou dobu učila tanec, ale nakonec si založila módní značku s variabilními modely pro celodenní nošení. \n„Od malička jsem dědila oblečení po dvou starších bratrech a dlouho jsem neřešila, co nosím. Až během dospívání jsem si uvědomila, že to chci jinak, a začala jsem na sebe šít, měla jsem tedy k módě hodně blízko,“ vzpomíná Homola, která letos se svou značkou Annlock získala cenu za nejlepší projekt v prestižní Academy for Women Entrepreneurs, tedy Akademie pro začínající podnikatelky. Nad impulzem k jejímu podnikání by někdo mohl kroutit hlavou, ale ženy často rozjedou byznys v oboru, o němž snily jako holky nebo je k němu dovedla vlastní zkušenost.\nPetra Šináklová provozuje v Praze Studio Imago, kde se věnuje hlavně biorezonanci a také poradenství o životním stylu. Nasměrovaly ji k tomu její vlastní potíže. \nPetra Šináklová provozuje v Praze Studio Imago, kde se věnuje hlavně biorezonanci a také poradenství o životním stylu.\n„Téma zdraví a životní rovnováhy mě začalo zajímat v době, kdy jsem sama čelila vleklým a zhoršujícím se zdravotním problémům. Navštívila jsem celou řadou specialistů – od neurologie přes gastro, endokrinologii, kardiologii, imunologii až po psychologii. Každý odborník přidal další diagnózu, další lék, ale nikdo neřešil příčinu. Proč se necítím dobře, když dělám všechno správně?“ ptala jsem se. \n„Zásadní zlom nastal, když jsem vyzkoušela řízenou detoxikaci a změnila stravovací návyky. Výsledky byly natolik silné, že jsem se nejprve pustila do samostudia, a poté do intenzivního vzdělávání v oblasti výživy, detoxikace, celostní medicíny a přírodních postupů,“ konstatuje Petra, která s tehdejším manželem otevřela studio v roce 2014. V době, kdy jejich dva synové byli na základní škole a procházeli pubertou.\nTo Heleně Bartošové a Vandě Kofroňové poté, co se staly matkami, hodně chyběla kultura, hlavně živé koncerty vážné hudby, na něž mohly jen těžko vyrazit s miminy nebo batolaty. A tak roku 2018 založily Filharmoniště a pořádají akce pro rodiče s dětmi. Také ony kdysi získaly cenu za nejlepší projekt v rámci zmíněné Akademie pro začínající podnikatelky. Během let si s Filharmoništěm vybudovaly nejen renomé, ale hlavně nadšenou klientelu. \nFilharmoniště - vlevo Vanda Kofroňová, vpravo Helena Bartošová\n„Při koncertech se sedí většinou na zemi na dekách, unavené mámy si dávají kávu a účinkující jsou připraveni na to, že se tam batolí děti,“ vysvětluje Kofroňová, která má tři potomky a je mimo jiné moderátorkou zpravodajství v České televizi. \nHelena, máma dvou dětí a vystudovaná bohemistka, dodává: „Činnost Filharmoniště pořád rozšiřujeme, snažíme se dělat akce i mimo Prahu. A také je zaměřujeme čím dál víc na děti, pořádáme už i ty pro první a druhý stupeň základních škol. Po koncertech se můžou děti třeba seznámit s některými hudebními nástroji, ale děláme i pořady s baletkou nebo flamencem, při nichž se můžou daleko víc zapojit.“ \nNení to tedy nic divného, že se úspěšné podnikání odvine od toho, co prapůvodně podnikateli chybělo nebo s čím se sám potýkal.\nJe rozdíl mezi tím, jak podnikají muži a ženy a jak na to pohlíží veřejnost? „Podle mých zkušeností rozdíly existují, a to jak mezi podnikatelkami a podnikateli, tak i v přístupu okolí k nim,“ říká Eva Primus Kovandová, prezidentka české pobočky mezinárodní organizace Business & Professional Women (BPWCR), která mimo jiné organizuje Akademii pro začínající podnikatelky. Rovněž je ředitelkou kanceláře představenstva Hospodářské komory Praha 1. \n„Ženy častěji podnikají s větší mírou přípravy, systematicky. Mívají tendenci více analyzovat rizika, hledat udržitelná řešení a budovat dlouhodobé projekty. Muži jsou obecně větší střelci, ochotněji riskují a jejich přístup je více orientovaný na výkon a růst,“ dodává. \nEva Primus Kovandová, prezidentka české pobočky mezinárodní organizace Business & Professional Women (BPWCR)\nZvenčí pak ženy čelí dle Primus Kovandové jinému typu očekávání. „Banky, investoři nebo dodavatelé k nim někdy přistupují s větší skepsí. Otázky typu ‚Jak zvládnete podnikání s rodinou?‘ jsou ženám kladeny rozhodně častěji než mužům. V některých oborech musí ženy navíc stále čelit stereotypům. Dokazovat svou odbornost a to, že i ve strojírenství, automotive a dalších ‚mužských‘ odvětvích se mohou prosadit i ony. Tohle je třeba změnit. Je čas, aby se systém přizpůsobil různorodosti, ne naopak,“ říká.\nIdeály a vize jsou jedna věc, realita ta druhá. V čem podnikatelky matky nejčastěji chybují? „Z mého pohledu často začínají příliš brzy a nedostatečně připravené. Mají nápad, chuť, ale chybí jim plán, vize, struktura. Často to ‚jen zkouší‘, protože jsou třeba ještě na mateřské, rodinu finančně zajišťuje partner, a ony necítí ten tlak, který by je donutil podnikání rozjet doopravdy. Chybí jim ten opravdový hnací motor,“ popisuje ze zkušeností Primus Kovandová.\n„Všimněte si, že nejúspěšnější lidé v byznysu jsou často ti, kteří opravdu museli. Například J. K. Rowlingová, autorka Harryho Pottera, byla samoživitelka, žila na sociálních dávkách. A právě tato situace a nutnost změny ji motivovala napsat něco, co změnilo její život i životy milionů dalších. Když člověk musí, najde v sobě sílu, kterou by jinak neobjevil,“ doplňuje prezidentka české pobočky BPWCR. \nAnna Homola souhlasí, věděla, že toho bude hodně, ale že až tolik... Bylo jí jasné, že se bude muset hodně rozvíjet v oboru. Sice umí výborně šít, proto také první modely a zakázky vytvářela sama, než práci zadala švadlenám. Mnoho cenných zkušeností získala od divadelních garderobiérek, ale přesto se pustila do studia módního designu. \n„Jenže ono to pořád zdaleka nestačilo. Plavala jsem v účetnictví, komunikaci se zákaznicemi, učila jsem se rozjet web a e-shop, využívala služby fashion mentorky. A pořád to nekončí, stále se musím zdokonalovat v mnoha oborech,“ vyjmenovává bývalá baletka. \nAnna Homola je sice „baletka v penzi“, ale rozhodně nezahálí. Pustila se do podnikání\nTo dnes čeká každého, kdo chce být úspěšný ve svém oboru, ale podnikatelé si vzdělávání na rozdíl od zaměstnanců musí sami tvrdě financovat. Mámy v byznysu mají navíc ještě své rodičovské povinnosti. K dětem prostě nechcete najmout chůvu na plný úvazek! A tak v určité chvíli musí přijít rozhodnutí: chcete mít podnikání jako koníčka a milý přivýdělek, nebo jako plnohodnotnou obživu? V druhém případě bude třeba předat některé činnosti odborníkům, netáhnout vše samy.\nVanda Kofroňová a Helena Bartošová se v oblasti kultury pohybují už od střední školy, a tak od začátku Filharmoniště poměrně snadno nacházely účinkující pro koncerty. Tou první byla Marta Bílá, hobojistka z Národního divadla, se kterou Helena ležela v porodnici. S ostatním si ale tolik rady nevěděly. „Byly jsme do té doby typické zaměstnankyně,“ konstatuje Vanda. Dnes už jim provoz Filharmoniště pomáhá zajišťovat i několik brigádnic, hlavně z řad maminek.\nA co by měla vědět máma od dětí, která se chce profesně osamostatnit? „Podnikání je skvělý nápad, obzvlášť pokud žena ví, co by chtěla dělat. Na začátek bych se jí ale zeptala, jestli už pracovala jako zaměstnankyně. Tahle zkušenost je totiž pro podnikání velmi cenná. Pomůže jí pochopit, jak fungují procesy, jak si nastavit pracovní návyky, jak komunikovat v týmu. A hlavně, co by chtěla dělat jinak,“ radí Eva Primus Kovandová.\n„Podnikání jí dá svobodu, ale zároveň přináší velkou zodpovědnost. Připravila bych ji ale, že to není lehká disciplína. Ať ze začátku nepočítá s placenou dovolenou ani pohádkovými zisky. Ale zároveň bych jí dodala odvahu jít do toho trochu po hlavě. Když se totiž podnikání dostane do fáze, kterou si přeje, může získat nejen finanční nezávislost, ale i svobodu v čase.“\nVolnost si pochvalují i další mámy podnikatelky. Petra Šináklová kdysi pracovala v realitce, ale do pracovního poměru by se už vrátit nechtěla. Také Helena, Vanda a Anna potvrzují, že někdy je to sice jízda jak na horské dráze, ale zároveň dokáží jako podnikatelky lépe dělit čas mezi byznys a rodinu, slaďovat práci s potřebami dětí. „Samozřejmě s notným přispěním manžela a babiček,“ dodává Anna.\n„Důležité také je, aby máma podnikatelka nebyla na byznys sama,“ zdůrazňuje Primus Kovandová a vysvětluje: „Určitě jí hodně dá networking, poznávání dalších podnikatelů, navazování kontaktů, rozšiřování jejího podnikání do povědomí ostatních. Když jsem sama začínala podnikat, tak podobný systém podpory neexistoval, říká s tím, že kdyby dopředu věděla, co všechno to obnáší, možná bych se do toho nikdy nepustila. \n„Ale právě to nás posiluje. Učíme se z vlastních chyb. Díky nim jsme pak schopné poradit a pomoci dalším ženám, aby to měly o něco lehčí,“ motivuje. \nAnna Homola dodává, že je pro ni pořád obtížné být najednou na práci sama. Byla zvyklá na diváky v divadle a různé taneční kolektivy, protože se mimo jiné zabývá i folklorem. Najednou trávila čas nad modely, maximálně s nějakou švadlenou. Helena Bartošová potvrzuje, jak jí vyhovuje, že jsou na Filharmoniště s Vandou dvě: „Když má jedna propad, drží to ta druhá, navzájem se podporujeme.“ Zároveň obě získaly mnoho cenných zkušeností díky mentoringu a radám od zkušenějších podnikatelek.\nA má to tak i Petra Šináklová: „Pořád se učím, prošla jsem řadou odborných i celostních kurzů. Věnovala jsem se řízené detoxikaci, biorezonanci, kvantové medicíně, práci s přístrojem Sensitiv Imago 530, výživě, ajurvédě, základům tradiční čínské medicíny…“ Díky tomu poznala lidi, s nimiž si stále vyměňuje zkušenosti, ale třeba si navzájem jen popovídají nebo postěžují.\n„Ženám, co rozjíždějí byznys, bych doporučila připojit se i k Akademii pro začínající podnikatelky, kde si můžou vypracovat marketingový plán, naučí se pracovat s financemi, komunikací i osobní značkou. Akademie je navržená tak, aby je vedla krok za krokem od nápadu až po realizaci,“ připomíná Eva Primus Kovandová.\nZároveň upozorňuje na velmi důležitou věc – aby o sebe mámy podnikatelky pečovaly. I když někdy je to to poslední, co je napadá. \n„Pokud se žena necítí dobře, nemůže dobře fungovat ani v podnikání, ani v rodině. Není nic horšího než unavená, strhaná máma a zároveň podnikatelka, která třeba nabízí omlazující kosmetiku, ale přitom sama vypadá, že by si měla jít lehnout. Autenticita je klíčová,“ říká Primus Kovandová. „Pokud chceme, aby nám lidé věřili, musíme začít u sebe. Je důležité si uvědomit, že péče o dítě i domácnost není jen na ženě. Je to společná zodpovědnost obou rodičů.“ \nPrávě proto je podstatné doma komunikovat, správně si nastavit time management i rozdělení rolí. „Aby vůbec nedocházelo k tomu, že nám někdo něco vyčítá, ale naopak se s námi na chodu domácnosti aktivně podílí. V podnikání i v rodině je potřeba nastavit hranice. Vědět, kdy pracovat, kdy odpočívat, kdy být s dětmi a kdy být sama se sebou. A nebát se říct si o pomoc. Protože žena, která se stará o sebe, je silnější, klidnější a schopnější zvládat tlak z okolí,“ uzavírá Eva Primus Kovandová.\n",
    "Date": "2025-09-14T00:00:00.0000000+02:00"
  }